<?xml version="1.0" encoding="UTF-8"?>
<summa>
  <lemma>
    <liber />
  <quaestio />
  <articulus />
  <type>pr</type>
  <index>1</index>
  <reference>0.pr</reference>
  <nl>De Leeraar der katholieke waarheid moet niet alleen de meer gevorderden onderrichten, maar ook de beginnelingen, volgens het woord van de Apostel (1 Cor 3, 1) : &#171; Zoals aan kinderen in Christus heb ik u melk tot drank gegeven en geen vaste spijs &#187;. Daarom is het ons doel, in dit; werk de inhoud van de christelijke godsdienst uiteen te zetten overeenkomstig het bevattingsvermogen van beginnelingen. Het is immers gebleken, dat beginnelingen in deze wetenschap, bij het bestuderen der verschillende werken op dit gebied, met velerlei moeilijkheden te kampen hebben, deels door de opeenhoping van nutteloze vraagstukken, verdelingen en opwerpingen; deels ook omdat de hoofdpunten van deze leer niet in wetenschappelijke volgorde uiteengezet worden, maar naar gelang de verklaring van het tekstboek het eiste, of voorkomende omstandigheden er aanleiding toe gaven; deels eindelijk omdat veelvuldige herhaling van dezelfde onderwerpen bij de toehoorders tegenzin en verwarring teweegbracht. Om deze en andere bezwaren te vermijden, zullen wij pogen, vol betrouwen op God, de inhoud van de gewijde leer zo kort en klaar uiteen te zetten, als de stof het mogelijk maakt. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus />
  <type>pr</type>
  <index>2</index>
  <reference>1.1.pr</reference>
  <nl>Opdat nu ons inzicht nader zou omschreven worden, is het v&#243;&#243;r alles nodig aangaande de gewijde leer te onderzoeken wat zij is en wat zij bevat. Daaromtrent stellen wij tien vragen : 1e) Over de noodzakelijkheid van deze leer. 2e) Is zij een wetenschap? 3e) Is ze &#233;&#233;n of veelvuldig? 4e) Is ze beschouwend of praktisch? 5e) Over hare verhouding tot de andere wetenschappen. 6e) Is ze de hoogste wetenschap of &#171; wijsheid &#187; ? 7e) Waarover handelt ze? 8e) Wendt men er bewijsvoeringen bij aan? 9e) Mag ze overdrachtelijke of symbolische spreekwijzen aanwenden ? 10e) Heeft de H. Schriftuur, welke deel uitmaakt van deze leer, verschillende betekenissen? </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>1</articulus>
  <type>arg</type>
  <index>1</index>
  <reference>1.1.1.arg</reference>
  <nl>Men beweert, dat er buiten de wijsbegeerte geen andere leer nodig is. De mens behoeft immers niet te streven naar wat boven zijn verstand is, volgens het woord van de Prediker (3, 22) : &#171; Zoek niet naar wat boven U verheven is &#187;. Welnu, wat onder het bereik van de rede valt, wordt voldoende verhandeld in de wijsbegeerte. Een andere leer buiten de wijsbegeerte is dus overbodig. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>1</articulus>
  <type>arg</type>
  <index>2</index>
  <reference>1.1.1.arg</reference>
  <nl>Iedere leer handelt, alleen over het zijnde. Inderdaad, alleen het ware, &#8212; dat met het zijnde gelijkstaat, &#8212; is het voorwerp van de wetenschap. Welnu de wijsbegeerte handelt over al het zijnde, ook over God. Er is immers een deel der wijsbegeerte dat God&#173;geleerdheid of goddelijke wetenschap genoemd wordt, naar de leer van de Wijsgeer in het VIe Boek der Metaphysica (Ve B., 1e H., Nr 7). Het is dus niet nodig, dat er buiten de wijsbegeerte nog een andere leer is. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>1</articulus>
  <type>sc</type>
  <index>1</index>
  <reference>1.1.1.sc</reference>
  <nl>Daartegenover staat echter wat we lezen in de Ie Brief aan Timotheus (3, 16) : &#171; Alle door God ingegeven Schriften hebben hun nut om te onderrichten, om te weerleggen, om te berispen, om te onderwijzen tot gerechtigheid &#187;. Welnu, de H. Schrift behoort niet tot de wijsbegeerte, want ze is door God ingegeven, terwijl de wijsbegeerte door de menselijke rede is uitgewerkt. Het is dus nuttig, dat er buiten de wijsbegeerte een andere wetenschap is, door God ingegeven. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>1</articulus>
  <type>co</type>
  <index>1</index>
  <reference>1.1.1.co</reference>
  <nl>Buiten de wijsbegeerte, die een werk is der menselijke rede, is er voor het heil der mensen een leer nodig, die steunt op de goddelijke openbaring. De mens is immers naar God gericht als naar een doel dat &#8217;s mensen begrip te boven gaat, volgens het woord van Isa&#239;as (64, 4) &#171; Zonder U, God, heeft geen oog gezien wat Gij voorbereid hebt voor hen die U beminnen &#187; . Welnu, de mensen moeten het doel te voren kennen, want zij moeten er hunne inzichten en handelingen naar richten. Het is dus noodzakelijk voor &#8217;s mensen zaligheid dat sommige waarheden die de rede te boven gaan door goddelijke openbaring meegedeeld worden. Wat nu de goddelijke waarheden betreft, welke de menselijke rede kan bereiken, ook deze dienen door God geopenbaard, en dit omdat de waarheden die de rede aangaande God kan achterhalen, niet dan door enkelen, en na langen tijd, en met veel dwalingen vermengd kunnen begrepen worden. En van de kennis van die waarheden hangt nochtans heel &#8217;s mensen heil af, dat in God gelegen is. Opdat nu de mensen algemener en zekerder de zaligheid zouden bereiken, is het nodig, dat ze door goddelijke openbaring over God onderwezen worden. Wij mogen dus besluiten, dat buiten de wijsbegeerte, het werk der rede, de gewijde leer, het werk der openbaring, nodig is. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>1</articulus>
  <type>ad</type>
  <index>1</index>
  <reference>1.1.1.ad</reference>
  <nl>Wat boven de menselijke rede is, moet zij niet trachten te achterhalen, maar wanneer God het openbaart, moet zij het door het geloof aanvaarden. Daarom wordt t.a.pl. ook gezegd : &#171; Veel van wat boven &#8217;s mensen kennis verheven is, werd U geopenbaard &#187;. Daarin nu juist bestaat de gewijde leer. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>1</articulus>
  <type>ad</type>
  <index>2</index>
  <reference>1.1.1.ad</reference>
  <nl>De verscheidenheid der wetenschappen ontstaat uit hun verschillend formeel kenmiddel. Astronomen en natuurkundigen bewijzen immers beiden eenzelfde stelling, b.v. de bolvormigheid der aarde; maar de sterrenkundige doet dit door middel van een wiskundige bewijsvoering die van de stof abstraheert; de natuurkundige, door middel van een waarneming van de stof. Hieruit volgt, dat vraagstukken die, in zover zij in het bereik der menselijke rede liggen, door de wijsbegeerte behandeld worden, bovendien ook het voorwerp van een andere wetenschap kunnen zijn, welke ze kent door het licht der goddelijke openbaring. De godgeleerdheid welke bij de gewijde leer behoort, verschilt dus soortelijk van die godgeleerdheid, welke een deel der wijsbegeerte is. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>2</articulus>
  <type>arg</type>
  <index>1</index>
  <reference>1.1.2.arg</reference>
  <nl>Men beweert, dat de gewijde leer geen wetenschap is. Een wetenschap immers ontstaat uit door zich zelf klaarblijkelijke beginselen. De gewijde leer integendeel ontstaat uit de geloofsartikelen, die niet uit zich zelf klaarblijkelijk zijn, want dan zouden ze door iedereen aangenomen worden. Maar &#171; niet iedereen is gelovig &#187;, zegt de Apostel (IIIe Brief aan de Thessalonicensers, 3, 2). Dus is de gewijde leer geen wetenschap. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>2</articulus>
  <type>arg</type>
  <index>2</index>
  <reference>1.1.2.arg</reference>
  <nl>Er is geen wetenschap van het individuele. Welnu, de gewijde leer handelt over individuele dingen, b.v. over de geschiedenis van Abraham, Isaac en Jacob. Dus is de gewijde leer geen wetenschap. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>2</articulus>
  <type>sc</type>
  <index>1</index>
  <reference>1.1.2.sc</reference>
  <nl>Dit is echter strijdig met wat Augustinus zegt in zijn werk Over de Drie-eenheid (XIVe B., Ie H.) : &#171; Tot de gewijde leer wordt alleen datgene gerekend, waardoor het allerheilzaamste geloof ontstaat, waardoor het ontwikkeld, verdedigd en versterkt wordt. &#187; </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>2</articulus>
  <type>co</type>
  <index>1</index>
  <reference>1.1.2.co</reference>
  <nl>De gewijde leer is een wetenschap. Er dient opgemerkt, dat er twee&#235;rlei wetenschappen zijn : sommige ontstaan uit beginselen die gekend worden door het natuurlijk licht van het verstand, zoals de rekenkunde, de meetkunde en dergelijke; andere ontstaan uit beginselen die gekend worden door een hogere wetenschap, zoals de wetenschap van het perspectief voortvloeit uit de beginselen der rekenkunde. De gewijde leer nu is een wetenschap in deze tweede betekenis, want ze vloeit voort uit beginselen, die door een hogere wetenschap gekend worden, nl. door de wetenschap van God en die van de heiligen. Evenals de muziek de beginselen aanneemt die door de rekenkunde gegeven worden, zo neemt ook de gewijde leer de beginselen aan, door God geopenbaard. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>2</articulus>
  <type>ad</type>
  <index>1</index>
  <reference>1.1.2.ad</reference>
  <nl>De beginselen van iedere wetenschap zijn ofwel uit zich zelf klaarblijkelijk, ofwel te herleiden tot een hogere wetenschap. Dit, laatste is het geval met de gewijde leer, zoals in de loop van het artikel gezegd werd. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>2</articulus>
  <type>ad</type>
  <index>2</index>
  <reference>1.1.2.ad</reference>
  <nl>Individuele dingen worden in de gewijde leer niet behandeld als hoofdzaak, maar worden alleen aangevoerd &#243;f als voorbeelden, gelijk men ook in de zedenleer doet, &#243;f om het gezag toe te lichten van hen door wie de goddelijke openbaring tot ons gekomen is. De goddelijke openbaring is immers de grondslag van de H. Schrift of de gewijde leer. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>3</articulus>
  <type>arg</type>
  <index>1</index>
  <reference>1.1.3.arg</reference>
  <nl>Men beweert, dat de gewijde leer geen enkelvoudige wetenschap is. Die wetenschap immers is &#233;&#233;n, welke maar &#233;&#233;n subject heeft, gelijk de Wijsgeer zegt in zijn eerste werk Over het Oordeel (1e B., XXVIIe H., Nr 1). Welnu de Schepper en het schepsel, waarover de gewijde leer handelt, maken niet &#233;&#233;n subject uit. Dus is de gewijde leer geen enkelvoudige wetenschap. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>3</articulus>
  <type>arg</type>
  <index>2</index>
  <reference>1.1.3.arg</reference>
  <nl>De gewijde leer handelt over de engelen, de lichamelijke schepselen, de zeden der mensen. Welnu, dit hoort bij ver&#173;schillende wijsgerige wetenschappen. Dus is de gewijde leer een wetenschap zonder &#233;&#233;nheid. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>3</articulus>
  <type>sc</type>
  <index>1</index>
  <reference>1.1.3.sc</reference>
  <nl>Dit is echter strijdig met de H. Schrift, die van de gewijde leer spreekt als van een enkelvoudige wetenschap. Het Boek der Wijsheid zegt immers (10, 10) : &#171; Hij heeft hem gegeven de wetenschap der heiligen &#187;. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>3</articulus>
  <type>co</type>
  <index>1</index>
  <reference>1.1.3.co</reference>
  <nl>De gewijde wetenschap is een enkelvoudige wetenschap. De eenheid van het vermogen of van de hebbelijkheid hangt immers af van de eenheid van het voorwerp, niet materieel, maar formeel, genomen. Zo komen de mens, de ezel en de steen overeen in &#233;&#233;n en hetzelfde formeel opzicht van gekleurd-zijn, wat object is van het gezicht. Zoals nu hierboven gezegd werd (1e Art., antw. op de 2e bed.), beschouwt de H. Schriftuur of de gewijde leer waarheden in zover ze door God geopenbaard zijn. Maar al wat door God geopenbaard kan worden, valt onder het &#233;&#233;ne formeel voorwerp van deze weten&#173;schap. En daarom hoort dit alles tot de gewijde leer als tot een enkelvoudige wetenschap. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>3</articulus>
  <type>ad</type>
  <index>1</index>
  <reference>1.1.3.ad</reference>
  <nl>De gewijde leer handelt niet op gelijke wijze over de schepselen en over God. Ze handelt in de eerste plaats over God; over de schepselen handelt ze maar in zover die in betrekking staan tot God als tot hun beginsel en hun einddoel, zodat er wel eenheid is in de gewijde leer. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>3</articulus>
  <type>ad</type>
  <index>2</index>
  <reference>1.1.3.ad</reference>
  <nl>Er is niets op tegen, dat ondergeschikte vermogens of hebbelijkheden in verschillende soorten onderscheiden worden ten opzicht van voorwerpen, die door een enkel hoger vermogen of door &#233;&#233;n hogere hebbelijkheid bereikt worden. Dit verhevener vermogen of die verhevener hebbelijkheid beschouwen het voorwerp immers van een algemener standpunt uit. Zo is het voor&#173;werp van het algemeen zintuig het zinnelijke, dat toch door oog en oor verschillend bereikt wordt, en zo bereikt het algemeen zintuig, al is het maar een enkel vermogen, alles wat door de vijf uiterlijke zintuigen wordt bereikt Op dezelfde wijze nu beschouwt de gewijde leer, dank zij haar eenheid, de ver&#173;schillende dingen, welke door afzonderlijke wijsgerige wetenschappen bereikt worden, in eenzelfde opzicht, in zover ze nl. door God kunnen geopenbaard worden. En om die reden is de gewijde leer als een mededeling der goddelijke wetenschap, die, &#8212; ofschoon &#233;&#233;n en enkelvoudig &#8212;, toch alles omvat. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>4</articulus>
  <type>arg</type>
  <index>1</index>
  <reference>1.1.4.arg</reference>
  <nl>Men beweert, dat de gewijde leer een praktische wetenschap is. Het doel van het praktische is immers de handeling, naar de Wijsgeer zegt in het IIe Boek der Metaphysica (Ie B., Ie H., Nr 4). Welnu de gewijde leer is op de handeling gericht, volgens het gezegde van Jacobus (1, 22) : &#171; Handelt naar het Woord (Gods) en luistert er niet alleen naar &#187;. De gewijde leer is dus een praktische wetenschap. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>4</articulus>
  <type>arg</type>
  <index>2</index>
  <reference>1.1.4.arg</reference>
  <nl>De gewijde leer bestaat uit de oude en de nieuwe wet. Welnu, de wet hoort bij de zedenleer, een praktische wetenschap. Dus is de gewijde leer ook een praktische wetenschap. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>4</articulus>
  <type>sc</type>
  <index>1</index>
  <reference>1.1.4.sc</reference>
  <nl>Daar kan echter tegen ingebracht, dat een praktische wetenschap handelt over hetgeen door de mens verricht wordt, gelijk de zedenleer over de menselijke handelingen, en de bouwkunst over de gebouwen. De gewijde leer echter handelt hoofdzakelijk over God, door wie de mens gemaakt zijn. Zij is dus geen praktische, doch eerder een bespiegelende wetenschap. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>4</articulus>
  <type>co</type>
  <index>1</index>
  <reference>1.1.4.co</reference>
  <nl>De gewijde leer blijft &#233;&#233;n, al behandelt ze wat het voorwerp is van verschillende wijsgerige wetenschap&#173;pen, en de reden daarvan is het &#233;&#233;ne formeel opzicht waarin ze die verschillende dingen beschouwt, nl. in zover ze kenbaar zijn door het goddelijk Licht. Hoewel nu in de wijsbegeerte het bespiegelend deel verschilt van het praktische, toch omvat de gewijde leer beide. Zo kent ook God door dezelfde wetenschap zich zelf en hetgeen Hij verricht. Toch is de gewijde leer meel van bespiegelende dan van praktische aard, omdat ze meer handelt over het goddelijke dan over de menselijke handelingen, hierover immers handelt ze maar in zover de mens er door gericht wordt op de volmaakte kennis van God, waarin de eeuwige zaligheid bestaat. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>4</articulus>
  <type>ad</type>
  <index>1</index>
  <reference>1.1.4.ad</reference>
  <nl>Het antwoord op de bedenkingen blijkt uit het artikel zelf. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>5</articulus>
  <type>arg</type>
  <index>1</index>
  <reference>1.1.5.arg</reference>
  <nl>Men beweert, dat de gewijde leer niet verheven is boven de andere wetenschappen. De waardigheid toch der wetenschappen berust op hun zekerheid. Welnu de andere wetenschappen, waarvan de beginselen niet kunnen betwijfeld worden, schijnen meer zekerheid te bezitten dan de gewijde leer waarvan de beginselen, nl. de artikelen van het geloof, in twijfel kunnen getrokken worden. De andere wetenschappen schijnen dus verhevener te zijn. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>5</articulus>
  <type>arg</type>
  <index>2</index>
  <reference>1.1.5.arg</reference>
  <nl>Een ondergeschikte wetenschap ontleent haar beginselen aan een hogere; de muziek b. v. neemt haar beginselen over van de rekenkunde. Welnu, volgens Hieronymus&#8217; getuigenis ontleent de gewijde leer veel aan de wijsbegeerte (Brief aan een groot Romeins retor) : &#171; De oude leraren, zegt hij, hebben zodanig hun boeken met aanhalingen uit de wijsgeren doorweven, dat men niet weet wat men er het meest in moet bewonderen, of hun natuurlijke geleerdheid, of hun bekendheid met de H. Schriftuur. &#187; Dus is de gewijde leer minder verheven dan de andere wetenschappen. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>5</articulus>
  <type>sc</type>
  <index>1</index>
  <reference>1.1.5.sc</reference>
  <nl>Daartegenover staat echter dat de andere wetenschappen haar dienstmaagden genoemd worden, volgens het Boek der Spreuken (9, 3) : &#171; Zij heeft hare dienstmaagden uitgezonden naar de burcht om hare uitnodiging te doen. &#187; </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>5</articulus>
  <type>co</type>
  <index>1</index>
  <reference>1.1.5.co</reference>
  <nl>Aangezien de gewijde leer in een zeker opzicht bespiegelend, en in een zeker opzicht praktisch is, overtreft ze al de wetenschappen, de bespiegelende en de praktische. Bij de bespiegelende wetenschappen wordt de een van hoger waardigheid geacht dan de andere om haar zekerheid en de waardigheid van het behandelde. En in dit dubbel opzicht overtreft de gewijde leer de andere bespiegelende wetenschappen. Wat ten eerste de zekerheid betreft, putten de andere wetenschappen hun zekerheid uit het natuurlijk licht der menselijke rede die feilbaar is, de gewijde leer echter put ze uit het licht der goddelijke wetenschap, die onfeilbaar is. Wat ten tweede de waardig&#173;heid der behandelde stof betreft, gaat de gewijde leer in hoofdzaak over hetgeen boven de rede verheven is, de andere weten&#173;schappen over hetgeen aan de rede onderworpen is. Onder de praktische wetenschappen nu is diegene verhevener die op een hoger liggend doel gericht is; om deze reden is de staatkunde verheven boven de krijgskunst, want het leger staat in de dienst van de gemeenschap. Het doel nu der gewijde leer, van praktische zijde beschouwd, is de eeuwige zaligheid waaraan als aan hun einddoel, al de doeleinden der praktische wetenschappen ondergeschikt zijn. Het blijkt dus, dat de gewijde leer in alle opzichten verheven is boven de andere wetenschappen. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>5</articulus>
  <type>ad</type>
  <index>1</index>
  <reference>1.1.5.ad</reference>
  <nl>Wat op zich zelf zekerder is, kan voor ons zeer dikwijls minder zeker zijn, om reden van de zwakheid van ons verstand, dat tegenover de meest klaarblijkelijke dingen staat gelijk een nachtuil tegenover het licht der zon. zoals in het IIe Boek der Metaphysica gezegd wordt (Ie B., Ie H., Nr 2). Als er dan ten opzichte van sommige geloofsartikelen twijfel opkomt, dan ligt dit niet aan de onzekerheid van die waarheden, maar aan de zwakheid van het menselijk verstand. Toch is de geringste kennis van de hoogste dingen nog meer begerenswaard dan de zekerste kennis van de kleinste dingen, gelijk gezegd wordt in het IXe Boek Over de Dieren. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>5</articulus>
  <type>ad</type>
  <index>2</index>
  <reference>1.1.5.ad</reference>
  <nl>De gewijde leer kan de wijsgerige gegevens gebruiken, niet alsof ze die noodzakelijk behoefde, maar om haar eigen voorwerp duidelijker te belichten. Haar beginselen ontleent ze echter niet aan andere wetenschappen, maar wel onmiddellijk aan de goddelijke openbaring. Daarom maakt ze geen gebruik van de andere wetenschappen, alsof die boven haar stonden, maar integendeel in zover ze aan haar ondergeschikt zijn; zo ook heeft de bouwkunde andere kundigheden in haar dienste en maakt de staatkunde de krijgskunde aan haar dienstbaar. En wanneer de gewijde wetenschap op voormelde wijze andere wetenschappen gebruikt, dan is het niet omdat ze zelf ontoereikend zou zijn, maar dan is dit een aanpassing aan onze zwakheid. Het is immers een feit, dat wij uit hetgeen we kennen door de natuurlijke rede, die de oorsprong is der andere wetenschappen, als bij de hand geleid worden tot hetgeen boven onze rede verheven is, wat juist de inhoud uitmaakt van de gewijde leer. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>6</articulus>
  <type>arg</type>
  <index>1</index>
  <reference>1.1.6.arg</reference>
  <nl>Men beweert, dat de gewijde leer de hoogste wetenschap niet is. Een leer toch die haar beginselen aan een andere ontleent mag niet &#171; de hoogste wetenschap &#187; of &#171; wijsheid &#187; genoemd worden. Het past toch de &#171; wijze &#187;, te ordenen, niet geordend te worden (Ie Boek der Metaphysica, IIe H., Nr 3). Welnu, de gewijde leer ontleent haar beginselen aan een andere, zoals uit het gezegde blijkt (2e Art.). Dus is deze leer de hoogste wetenschap niet. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>6</articulus>
  <type>arg</type>
  <index>2</index>
  <reference>1.1.6.arg</reference>
  <nl>Het komt de hoogste wetenschap toe, de beginselen der andere wetenschappen te bewijzen, en daarom wordt zij dan ook het &#171; hoofd &#187; der wetenschappen genoemd, zoals uit het VIe Boek der Ethica blijkt (VIIe H., Nr 3). Welnu, deze leer bewijst de beginselen der andere wetenschappen niet. Dus is zij de hoogste wetenschap niet. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>6</articulus>
  <type>arg</type>
  <index>3</index>
  <reference>1.1.6.arg</reference>
  <nl>Men kent de gewijde leer door studie, terwijl de &#171; wijs&#173;heid &#187; wordt ingestort, en juist daarom een der zeven gaven van de H. Geest is, zoals blijkt uit Isa&#239;as (11,2). Dus is de gewijde leer geen &#171; wijsheid &#187;. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>6</articulus>
  <type>sc</type>
  <index>1</index>
  <reference>1.1.6.sc</reference>
  <nl>Daartegenover staat echter, dat in het Boek Deuteronomium (4, 6) in het begin der Wet staat : &#171; Deze is onze wijsheid en onze kennis voor het volk &#187;. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>6</articulus>
  <type>co</type>
  <index>1</index>
  <reference>1.1.6.co</reference>
  <nl>De gewijde leer is in de hoogste mate een &#171; wijsheid &#187; onder al de menselijke &#171; wijsheden &#187;, en dit niet slechts betrekkelijk, maar volstrekt. Wijs immers is hij die schikt en oordeelt. Een oordeel nu wordt geveld wanneer van lagere dingen een hogere oorzaak wordt aangegeven. Wijs is hij dus in iedere soort van kundigheden, die de hoogste oorzaak der dingen beschouwt. Zo wordt in de bouwkunde hij die het plan van het huis ontwerpt, een &#171; wijze &#187; genoemd, en noemt men ook de uitvoerder er van een &#171; wijze &#187;, tegenover de werklieden die het hout en de stenen voorbereiden. Daarom wordt er ook in de Ie Brief aan de Corinthi&#235;rs (3, 10) gezegd : &#171; Als een wijze bouwmeester heb ik de grondslag gelegd &#187;. Zo ook noemt men met betrekking tot geheel het menselijk leven, hem een &#171; wijze &#187;, die de menselijke daden naar het gepaste einddoel richt : &#171; De beraden man, zegt het Boek der Spreuken (10, 23), zal een wijze zijn &#187;. De grootste &#171; wijze &#187; is hij dus die de hoogste oorzaak van het heelal beschouwt, nl. God. Daarom wordt door Augustinus in het XIIe Boek Over de Drie-eenheid (XIVe H.) de kennis van God &#171; wijsheid &#187; genoemd. Dit nu is eigen aan de gewijde leer, dat ze God beschouwt als de hoogste oorzaak, niet enkel in zover Hij kenbaar is uit de schepselen, &#8212; een kennis die ook de wijsgeren verwerven, volgens het woord van de Brief aan de Romeinen (1, 19) : &#171; Wat van God kenbaar is, is hun openbaar &#187;, &#8212; maar ook in zover Hij alleen zich zelf kent en die kennis door de openbaring aan anderen mededeelt. De gewijde leer is dus in de hoogste mate &#171; Wijsheid &#187;. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>6</articulus>
  <type>ad</type>
  <index>1</index>
  <reference>1.1.6.ad</reference>
  <nl>De gewijde leer ontleent haar beginselen niet aan een menselijke wetenschap, maar aan de goddelijke. Deze is het die als een opperste wijsheid geheel onze kennis regelt. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>6</articulus>
  <type>ad</type>
  <index>2</index>
  <reference>1.1.6.ad</reference>
  <nl>De beginselen der andere wetenschappen zijn ofwel uit zich zelf klaarblijkelijk, en dan kunnen ze niet bewezen worden; of worden door een natuurlijke redenering bewezen in een andere wetenschap. De eigenlijke kennis nu in de gewijde leer komt uit de openbaring, niet uit de natuurlijke rede. Daarom hoeft ze ook de beginselen der andere wetenschappen niet te bewijzen, maar alleen ze te beoordelen. Al wat immers in de andere wetenschap&#173;pen strijdig is met de waarheden der gewijde leer, veroordelen we als onwaar. Vandaar het woord uit de IIe Corinthi&#235;rbrief (10, 4) : &#171; We vernietigen elke redenering, en ieder hoogmoedig verzet tegen de goddelijke wetenschap &#187;. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>6</articulus>
  <type>ad</type>
  <index>3</index>
  <reference>1.1.6.ad</reference>
  <nl>Daar het de wijze eigen is te oordelen, moet er, naar de tweevoudige manier van oordelen, een tweevoudige wijsheid zijn. Men kan immers oordelen, ofwel onder de invloed van een neiging, en op die wijze kan de deugdzame, bij wie de deugd tot een hebbelijkheid is uitgegroeid, een juist oordeel vellen over wat volgens de vereiste van de deugd moet gedaan: dat doet hij omdat hij zich tot de deugd getrokken gevoelt. Daarom wordt in het Xe Boek der Ethica (Ve H., Nr 10) gezegd, dat de deugdzame de maat en de regel is der menselijke daden. Men kan ook op louter verstandelijke wijze oordelen. Zo kan iemand, die op de hoogte is van de zedenleer, een oordeel vellen over de deugdzame daden, ook al is hij niet) deugdzaam. De eerste manier van oordelen over de goddelijke dingen is eigen aan de wijsheid, de gave van de H. Geest, volgens dit getuigenis van de Ie Corinthi&#235;rsbrief (2, 15) : &#171; Een geestelijk mens beoordeelt alles &#187;, enz. En hiermee overeenkomstig zegt Dionysius in het boek Over de goddelijke Namen (IIe H.) : &#171; Hierotheus is een geleerde, niet zozeer door de goddelijke dingen aan te leren, als door ze te ondergaan &#187;. De tweede wijze van oordelen echter komt de gewijde leer toe in zover ze door studie aangeworven wordt, hoewel haar beginselen uit de openbaring komen. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>7</articulus>
  <type>arg</type>
  <index>1</index>
  <reference>1.1.7.arg</reference>
  <nl>Men beweert, dat God het onderwerp van deze wetenschap niet is. In iedere wetenschap toch moet men de wezenheid van het onderwerp kennen, volgens de leer van de Wijsgeer in zijn tweede werk Over de Redenering (Ie B., Ie H., Nr 4). Welnu, de gewijde leer gaat niet uit van de kennis van Gods wezenheid. Damascenus toch zegt; in zijn werk Over het ware Geloof (Ie B., IVe H.) : &#171; Het is onmogelijk, te zeggen wat God is &#187;. Bijgevolg is God het onderwerp van deze wetenschap niet. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>7</articulus>
  <type>arg</type>
  <index>2</index>
  <reference>1.1.7.arg</reference>
  <nl>Al wat in een wetenschap behandeld wordt, valt onder het onderwerp van die wetenschap. Welnu, in de H. Schrift wordt over vele andere dingen gehandeld dan over God, b. v. over de schepselen en over de zeden der mensen. Dus is God het onderwerp van deze wetenschap niet. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>7</articulus>
  <type>sc</type>
  <index>1</index>
  <reference>1.1.7.sc</reference>
  <nl>Daartegenover kan echter het volgende aangevoerd : datgene is het onderwerp van een wetenschap, waarover in die wetenschap hoofdzakelijk gehandeld wordt. Welnu, in deze wetenschap wordt vooral over God gehandeld. Ze wordt immers &#171; Theologie &#187; genoemd, d. i. de leer over God. Bijgevolg is God haar onderwerp. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>7</articulus>
  <type>co</type>
  <index>1</index>
  <reference>1.1.7.co</reference>
  <nl>God is het onderwerp van deze wetenschap. Het onderwerp van een wetenschap toch staat in dezelfde verhouding tot die wetenschap als het voorwerp van een vermogen of een hebbelijkheid staat tot dit vermogen of die hebbelijkheid. Het voorwerp nu van een vermogen of van een hebbelijkheid is juist datgene waardoor alles met het vermogen of de hebbelijkheid verband houdt. Zo vallen de mens en de steen onder het gezicht in zover ze gekleurd zijn, en daarom is het gekleurde het eigen voorwerp van het gezicht. Alles nu in de gewijde leer wordt beschouwd in zover God er in beschouwd wordt, omdat het ofwel God zelf is, ofwel in betrekking staat tot God, als met zijn beginsel en einddoel. God is dus het onderwerp van deze wetenschap. Overigens blijkt dit ook uit het feit, dat de beginselen van deze wetenschap, nl. de artikelen van het geloof, over God handelen. Het onderwerp nu van een wetenschap is hetzelfde als dat van de beginselen, aangezien geheel de wetenschap virtueel in haar beginselen opgesloten is. Enkele schrijvers, die meer gelet hebben op hetgeen in de gewijde leer wordt behandeld dan op het gezichtspunt waaruit het beschouwd wordt, gaven een ander subject op, b. v. de dingen, de tekenen, of het werk der verlossing, of de hele Christus, het hoofd samen met de ledematen. Maar feitelijk wordt in de gewijde leer over dit alles gehandeld, in zover het in betrekking staat met God. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>7</articulus>
  <type>ad</type>
  <index>1</index>
  <reference>1.1.7.ad</reference>
  <nl>Hoewel we de wezenheid van God niet kennen, toch geven we, in plaats van een eigenlijke bepaling van God, de uitwerkselen aan, die Hij in de orde van de natuur of in de orde van de genade heeft voortgebracht. Dezelfde methode wordt ook gevolgd in sommige vakken der wijsbegeerte, waarin men door de uitwerkselen iets bewijst aangaande de oorzaak. Dan ook nemen de uitwerkselen de plaats in van de bepaling der oorzaak. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>7</articulus>
  <type>ad</type>
  <index>2</index>
  <reference>1.1.7.ad</reference>
  <nl>Al wat in de gewijde leer wordt behandeld, is in God vervat, niet als een deel of een soort of een bijkomstigheid, maar als enigerwijze tot Hem in betrekking staande. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>8</articulus>
  <type>arg</type>
  <index>1</index>
  <reference>1.1.8.arg</reference>
  <nl>Men beweert, dat men in de gewijde leer geen bewijsvoeringen aanwendt. Ambrosius zegt immers in zijn werk Over het Katholieke Geloof (1e B., XIIIe H.) : &#171; Geen bewijsvoeringen, waar naar het geloof gestreefd wordt &#187;. Welnu in de gewijde leer wordt vooral naar het geloof gestreefd, volgens het woord van Johannes (20, 31) : &#171; Dit alles werd geschreven opdat gij geloven zoudt &#187;. Dus wendt men bij deze leer geen bewijsvoeringen aan. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>8</articulus>
  <type>arg</type>
  <index>2</index>
  <reference>1.1.8.arg</reference>
  <nl>Wendt men in deze leer bewijsvoeringen aan, dan wordt geredeneerd &#243;fwel op grond van gezag, &#243;fwel op grond van redelijk inzicht. Is het op grond van gezag, dan komt dit niet overeen met de waardigheid der gewijde leer, aangezien de op gezag gevestigde bewijsgronden volgens Bo&#235;tius&#8217; gezegde de zwakste zijn van alle. Is het op grond van redelijk inzicht? Zulks past niet bij het doel van deze wetenschap. Volgens Gregorius immers (XXVIe Homilie) is &#171; het geloof niet verdienstelijk indien de menselijke rede het bewijs levert &#187;. De gewijde leer wendt dus geen bewijsvoering aan. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>8</articulus>
  <type>sc</type>
  <index>1</index>
  <reference>1.1.8.sc</reference>
  <nl>Dit is echter strijdig met wat in de Ie Brief aan Titus (1,9) van de Bisschop wordt gevergd, dat hij &#171; zich moet houden aan het naar de lering getrouwe Woord, want hij moet in staat zijn om met gezonde redenen te vermanen, en de tegenstanders te weerleggen &#187;. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>8</articulus>
  <type>co</type>
  <index>1</index>
  <reference>1.1.8.co</reference>
  <nl>Evenmin als de andere wetenschappen hun beginselen trachten te bewijzen, maar van de beginselen uit redeneren om in de wetenschap tot verdere uitkomsten te geraken, zo wordt ook in de gewijde leer de redenering niet gebruikt om de beginselen, nl. de artikelen van het geloof, te bewijzen, maar worden integendeel uit die artikelen verdere gevolgtrekkingen af&#173;geleid. Zo handelt ook de Apostel, wanneer hij in de Ie Corinthi&#235;rsbrief (15, 12) uit Christus&#8217; verrijzenis door redenering de algemene verrijzenis bewijst. Toch dient er op gelet, dat in de wijsgerige wetenschappen, de ondergeschikte wetenschappen hun beginselen wel niet bewijzen noch tegen de bestrijders er van verdedigen, maar dit toch overlaten aan een hogere wetenschap. De hoogste nu onder de wijsgerige wetenschappen, nl. de metafysica, redetwist zelf met hem die haar beginselen loochent, in geval de tegenstander tenminste iets aanneemt; neemt hij niets aan, dan kan men met hem ook niet redetwisten, maar alleen zijn opwerpingen weerleggen. Daar er geen enkele wetenschap boven de gewijde leer verheven is, redetwist ook zij zelf met hen die haar beginselen loochenen; staat ze tegenover bestrijders, die iets van de goddelijke openbaring aannemen, dan voert ze bewijsgronden aan : zo steunt ze tegenover ketters op het gezag van de H. Schrift, en voert ze een geloofsartikel aan tegen hen, die dat artikel wel aannemen, maar een ander loochenen. Gebeurt het echter, dat de tegenstander de goddelijke openbaring geheel verwerpt, dan is het verder niet mogelijk om voor de artikelen van het geloof bewijsgronden aan te voeren, maar kunnen alleen nog de opwerpingen weerlegd. Daar immers het geloof berust op de onfeilbare waarheid, en het onmogelijk is het tegenovergestelde van de waarheid te bewijzen, spreekt het vanzelf dat de redenen tegen het geloof ingebracht, geen bewijsvoeringen zijn, maar weerlegbare tegenwerpingen. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>8</articulus>
  <type>ad</type>
  <index>1</index>
  <reference>1.1.8.ad</reference>
  <nl>Hoewel de menselijke redenering niet bij machte is om de geloofspunten te bewijzen, worden toch bewijsvoeringen aangewend om, gelijk we gezegd hebben, uit de geloofsartikelen andere waarheden af te leiden. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>8</articulus>
  <type>ad</type>
  <index>2</index>
  <reference>1.1.8.ad</reference>
  <nl>Het is de gewijde leer eigen, het gezag als bewijsgrond aan te voeren, omdat de beginselen van deze leer door de openbaring bekend zijn en we dus moeten geloven in het gezag van hen aan wie de openbaring verleend werd. Dit nu is niet in strijd met de waardigheid van deze leer. Het gezagsargument is weliswaar het zwakste wanneer het op de menselijke rede steunt, maar wanneer het steunt op de goddelijke openbaring, dan is het integendeel het sterkste. Wanneer dan de gewijde leer op het gezag der rede steunt, dan is dit niet om bewijzen te geven voor hetgeen we geloven moeten &#8212; hoe toch zouden we dan nog enige verdienste hebben, met te geloven? &#8212; maar wel om de gegevens van het geloof meer in het licht te stellen. Aangezien immers de genade de natuur niet vernietigt, maar ze volmaakt, moet de natuurlijke rede dienstbaar worden gemaakt aan het geloof, evenals de natuurlijke neiging van de wil de liefde dient. Daarvan ook gewaagt de Apostel, wanneer hij in de IIe Corinthi&#235;rsbrief (10, 5) zegt : &#171; We zullen alle verstand dienstbaar maken aan Christus &#187;. Daarom ook wordt in de gewijde leer het gezag der wijsgeren aangevoerd, waar ze door het licht der natuurlijke rede de waarheid achterhaald hebben. Aldus voert Paulus (Handelingen, 17, 28) zelfs de woorden van Aratus aan: &#171; We zijn van Gods geslacht &#187;. Die gezagsargumenten worden echter alleen gebruikt als argumenten, die eigenlijk buiten de gewijde leer staan en haar niet meer dan waarschijnlijkheid geven. Alleen de gezagsargumenten uit de Schriftuur hebben een eigen en dwingende bewijskracht. Daarentegen bezitten de gezagsargumenten die aan de Vaders ontleend zijn, wel een aan de gewijde leer eigene, maar toch slechts waarschijnlijke bewijskracht. Ons geloof immers steunt op de openbaring verleend aan de Profeten en aan de Apostelen die de canonieke boeken hebben geschreven, en niet op de een of andere openbaring door andere leraars mogelijk ontvangen. Daarom schrijft Augustinus in zijn Brief aan Hieronymus (LXXXIIe of XIXe Brief, Ie H.) : &#171; Ik heb geleerd, alleen aan de boeken der H. Schrift die deel uitmaken van de Canon, de eer te bewijzen van mijn vast geloof, dat geen enkele van hun schrijvers in iets gedwaald heeft. De andere boeken lees ik zo, dat &#8212; hoe heilig en geleerd de schrijvers er van ook mogen wezen, &#8212; ik nochtans niets voor waar aanneem, enkel en alleen omdat zij het zo ingezien hebben. &#187; </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>9</articulus>
  <type>arg</type>
  <index>1</index>
  <reference>1.1.9.arg</reference>
  <nl>Men beweert, dat de H. Schrift geen beeldspraak moet gebruiken. Wat immers aan de minst verheven leer eigen is, past de gewijde leer niet, die de verhevenste is. Welnu, eigen is het aan de dichtkunst, de laagste onder de kundig&#173;heden, om gelijkenissen en voorstellingen te gebruiken. Deze zijn dus niet op hun plaats in de gewijde leer. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>9</articulus>
  <type>arg</type>
  <index>2</index>
  <reference>1.1.9.arg</reference>
  <nl>De gewijde leer heeft voor doel het verkondigen van de waarheid. Wordt immers niet aan haar verkondigers de eeuwige zaligheid beloofd? &#171; Zij die mij doen kennen, lezen we bij de Prediker (24, 3), zullen het eeuwig leven bezitten &#187;. Welnu, door de beeldspraak wordt de waarheid eerder verborgen dan ontsluierd. Ze mag dus in de gewijde leer niet gebezigd worden. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>9</articulus>
  <type>arg</type>
  <index>3</index>
  <reference>1.1.9.arg</reference>
  <nl>Hoe verhevener de schepselen, des te godgelijkender zijn ze. Worden er dus schepselen gebruikt om God te doen kennen, dan dienen het de verhevenste te zijn, en niet de laagste. Wat in de H. Schrift het geval niet is. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>9</articulus>
  <type>sc</type>
  <index>1</index>
  <reference>1.1.9.sc</reference>
  <nl>Daarmee is echter het getuigenis van Oseas in strijd, bij wie we lezen (12,10) : &#171; Ik heb visioenen vermenigvuldigd, en door de profeten heb ik parabels en gelijkenissen voorgesteld &#187;. Welnu iets zinnebeeldigs voorstellen is beeldspraak gebruiken. Dus hoort het tot de gewijde leer, in metaforen te spreken. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>9</articulus>
  <type>co</type>
  <index>1</index>
  <reference>1.1.9.co</reference>
  <nl>Het past de H. Schriftuur de goddelijke en geestelijke waarheden voor te stellen onder stoffelijke beelden. God immers voorziet in alle dingen, rekening houdend met hun natuur. Welnu het is de mens van nature eigen, door middel van het zintuiglijke tot het verstandelijke op te stijgen, aangezien iedere kennis bij ons met de zinnen begint. Het is dus passend, dat de H. Schrift ons de geestelijke dingen leert in metaforen aan de stoffelijke wereld ontleend. Wat ook Dionysius opmerkt in zijn boek Over de Hemelse Koren (1e H.) : &#171; Het goddelijk licht kan maar voor onze ogen schijnen wanneer het op velerlei wijze omsluierd is &#187;. Het is daarbij ook goed, dat in de H. Schrift, die volgens het woord uit de Brief aan de Romeinen (1, 14) : &#171; Ik heb verplichtingen tegenover geleerden en onwetenden &#187;, tot eenieder gericht is, de geestelijke dingen in een stoffelijke vorm voorstelt, opdat tenminste op die wijze de ongeletterden ze zouden verstaan, die louter verstandelijke dingen niet gemakkelijk begrijpen. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>9</articulus>
  <type>ad</type>
  <index>1</index>
  <reference>1.1.9.ad</reference>
  <nl>De dichtkunst gebruikt beelden om de beelden zelve, omdat ze de verbeelding steeds aangenaam aandoen. De gewijde leer daarentegen gebruikt beelden omdat het nodig en nuttig is, zoals we hierboven gezegd hebben. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>9</articulus>
  <type>ad</type>
  <index>2</index>
  <reference>1.1.9.ad</reference>
  <nl>Het licht der goddelijke openbaring wordt niet vernietigd door de zinnelijke figuren waarmee het omsluierd is, gelijk Dionysius zegt (t.a.pl.) ; maar de waarheid er van blijft onverminderd. Ons verstand toch, waaraan de waarheid wordt geopenbaard, mag niet bij de beeldspraak blijven; het moet opstijgen tot de waarheid welke ze betekenen, en zo worden anderen onderricht door hen die de openbaring hebben ontvangen. Ten tweede, wat op &#233;&#233;n plaats der H. Schriftuur metaforisch wordt uitgedrukt, wordt op andere plaatsen meer uitdrukkelijk verklaard. Bovendien is de verborgen zin. der beeldspraak een goede prikkel voor hen die de Bijbel bestuderen, en met het oog op de ongelovigen een behoedmiddel tegen spotternij, overeenkomstig het woord van Mattheus (7,6) : &#171; Werpt het heilige niet voor de honden &#187;. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>9</articulus>
  <type>ad</type>
  <index>3</index>
  <reference>1.1.9.ad</reference>
  <nl>Naar de leer van Dionysius in het boek Over de hemelse Koren (IIe H.), is het passender dat de goddelijke waarheden in de H. Schrift voorgesteld worden door een beeldspraak, ontleend aan lagere lichamen, dan aan hogere, en wel om een dubbele reden : ten eerste, op die wijze zijn we meer bevrijd tegen dwaling. Het is immers meer dan duidelijk, dat zulke beeldspraak niet in letterlijke zin mag genomen, wat men misschien wel kon doen, wanneer hogere beeldspraak werd gebruikt. Ten tweede komt die soort van beeldspraak beter overeen met onze kennis, van God in dit leven. We weten immers beter wat God niet is dan wat Hij is, en zo doet de beeldspraak, ontleend aan dingen welke het verst van God verwijderd zijn, ons beter beseffen dat God verheven is boven al wat wij van Hem kunnen zeggen of denken. Ten derde, op die wijze blijven de goddelijke dingen beter verborgen voor de onwaardigen. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>10</articulus>
  <type>arg</type>
  <index>1</index>
  <reference>1.1.10.arg</reference>
  <nl>Men beweert, dat in de H. Schrift eenzelfde tekst niet in meerdere zinnen kan verstaan worden. Die zinnen zouden kunnen zijn : de historische of letterlijke, de allegorische of zinnebeeldige, de tropologische of zedelijke, en de anagogische of voorbeduidende. Hebben immers dezelfde woorden een verschillende betekenis, dan spruit daar verwarring en misvatting uit voort, en verliest de bewijsvoering haar kracht. Het is dan niet mogelijk om uit verschillende stellingen een redenering op te bouwen, want dan vervalt men in drogredenen. Welnu de H. Schrift moet in staat zijn de waarheid aan te tonen zonder drogredenen. Dezelfde woorden mogen dan ook geen verschillende betekenis hebben. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>10</articulus>
  <type>arg</type>
  <index>2</index>
  <reference>1.1.10.arg</reference>
  <nl>Volgens Augustinus in het boek Over het nut van het geloof (IIIe H.) heeft de H. Schrift de volgende viervoudige betekenis: de historische, de aetiologische, de analogische, de allegorische. Maar die verdeling komt in het geheel niet overeen met de eerst vermelde, en zo blijkt het niet goed te zijn, dat dezelfde woorden van de H. Schrift naar de opgegeven vierdubbele betekenis verklaard worden. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>10</articulus>
  <type>arg</type>
  <index>3</index>
  <reference>1.1.10.arg</reference>
  <nl>Buiten de opgegeven betekenissen is er nog de parabolische die er niet in vervat is. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>10</articulus>
  <type>sc</type>
  <index>1</index>
  <reference>1.1.10.sc</reference>
  <nl>Hier kan echter het woord aangevoerd van Gregorius in zijn Zedenleer (XXe B., Ie H.) : &#171; De H. Schrift overtreft door hare spreekwijze al de wetenschappen, doordat ze in dezelfde woorden een gebeurtenis verhaalt en een geheim ontsluiert &#187;. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>10</articulus>
  <type>co</type>
  <index>1</index>
  <reference>1.1.10.co</reference>
  <nl>De schrijver van de H. Schriftuur is God, en Deze kan niet alleen, zoals de mensen kunnen, woorden gebruiken om iets uit te drukken, maar is ook Meester van de dingen zelf. Waar nu in al de wetenschappen all&#233;&#233;n de woorden iets uitdrukken, is het die wetenschap eigen, dat ook de dingen die door de woorden worden uitgedrukt, iets betekenen. De eerste zin of betekenis is dan de historische of letterlijke, waardoor de woorden de dingen uitdrukken. De tweede zin is de geestelijke, waardoor de dingen, door de woorden uitgedrukt, nog andere dingen betekenen. Die geestelijke betekenis berust op de letterlijke en veronderstelt haar. Ze is drievoudig : zoals de Apostel zegt in de Brief aan de Hebree&#235;rs (7, 19), is de Oude Wet het zinnebeeld van de Nieuwe, en de Nieuwe Wet is volgens Dionysius in zijn boek Over de Hemelse Koren (Ve H.) het symbool der eeuwige glorie. Daarenboven zijn in de Nieuwe Wet de dingen die in Christus zijn geschied, tekenen van hetgeen wij moeten doen. De allegorische zin bestaat hierin, dat de dingen van de Oude Wet de zinnebeelden zijn van de Nieuwe; de morele of tropologische zin bestaat hierin, dat hetgeen in Christus is geschied of waardoor Christus wordt aangeduid, een teken is van hetgeen wij moeten verrichten; de anagogische zin eindelijk ligt hierin, dat al die dingen de tekenen zijn van de eeuwige glorie. Aangezien nu de letterlijke zin door de schrijver bedoeld wordt, en de schrijver der H. Schrift God is, wiens verstand alles omvademt, is er volgens het gezegde van Augustinus in zijn Belijdenissen (XIIe B., XXXIe H.) geen bezwaar wanneer ook naar de letterlijke zin dezelfde tekst uit de H. Schrift verschillende betekenissen had. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>10</articulus>
  <type>ad</type>
  <index>1</index>
  <reference>1.1.10.ad</reference>
  <nl>De verschillende betekenissen in de H. Schrift geven geen aanleiding tot dubbelzinnigheid of iets dergelijks. Zoals immers gezegd werd, zijn er geen verschillende betekenissen omdat de woorden zelf verschillende begrippen weergeven, maar wel omdat de dingen die door de woorden betekend worden de tekenen zijn van andere dingen, zodat verwarring geheel is uitgesloten. De verschillende betekenissen toch berusten op &#233;&#233;n enkelen zin, nl. op de letterlijke, die alleen als bewijsgrond kan aangevoerd, &#8212; de zinnebeeldige echter niet, zoals reeds Augustinus zegt in zijn Brief gericht tegen de Donatist Vincentius (XCIIIe of XLVIIIe Brief, VIIIe H.). Hierdoor gaat er echter niets van de H. Schriftuur verloren, daar er niets wat nodig is voor het geloof in de geestelijke zin schuilt, wat niet op een andere plaats in de letterlijke zin duidelijk geschreven staat. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>10</articulus>
  <type>ad</type>
  <index>2</index>
  <reference>1.1.10.ad</reference>
  <nl>De eerste drie betekenissen door Augustinus opgegeven, nl. de historische, de aetiologische, en de analogische, staan in verband met de letterlijke zin. De historische zin immers is volgens Augustinus die waarin iets uiteengezet wordt, zonder meer; de aetiologische, die waarin de oorzaak van het uiteengezette wordt aangegeven, zoals b.v. wanneer Christus de oorzaak aangeeft waarom Mozes had toegelaten dat de man zijn vrouw zou wegzenden, nl. om de verhardheid van hun hart (Matt., 19, 8). Men heeft een analogie, wanneer aangetoond wordt, dat hetgeen op &#233;&#233;n plaats der H. Schriftuur geleerd wordt, niet strijdig is met andere plaatsen. De allegorische zin komt in deze opsomming overeen met de drievoudige geestelijke zin, zoals ook Hugo van St. Victor bij de allegorische zin de anagogische rekent, waar hij in het IIIe Boek zijner Sententies maar drie betekenissen aangeeft, te weten de historische, de allegorische en de tropologsiche. </nl>
  </lemma>
<lemma>
    <liber>1</liber>
  <quaestio>1</quaestio>
  <articulus>10</articulus>
  <type>ad</type>
  <index>3</index>
  <reference>1.1.10.ad</reference>
  <nl>De parabolische zin is vervat in de letterlijke. Door de woorden immers kan iets op eigene of op figuurlijke wijze aangeduid worden. In het tweede geval is de letterlijke zin niet de figuur zelf, maar hetgeen er door bedoeld wordt. Wanneer immers de H. Schrift gewaagt van Gods arm, dan is de letterlijke betekenis niet dat God een arm heeft, maar hetgeen hierdoor betekend wordt, nl. macht om te handelen. Aldus blijkt, dat de letterlijke zin van de H. Schriftuur nooit een dwaling kan bevatten. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus />
  <type>pr</type>
  <index>1</index>
  <reference>1.2.pr</reference>
  <nl>Aangezien het hoofddoel van de gewijde leer is : God te leren kennen, en dit niet alleen zoals Hij is in zich zelf, maar ook in zover Hij, zoals uit het voorgaande blijkt (1e Kw., 7e Art.), het beginsel en het einddoel is van alles en vooral van het redelijk schepsel, gaan we nu over tot de uiteenzetting van die leer. Wij zullen achtereenvolgens handelen : ten 1e over God; ten 2e, over het streven van het redelijk schepsel naar God; ten 3e, over Christus, die naar zijn mensheid de weg is waarlangs wij tot God moeten opstijgen. Aangaande God handelen wij, ten 1e, over de goddelijke wezenheid; ten 2e, over de onderscheiden personen; ten 3e. over de oorsprong van de schepselen uit Hem. Aangaande de goddelijke wezenheid onderzoeken wij : ten 1e, of God bestaat; ten 2e, hoedanig Hij is, of beter niet is; ten 3e, welke zijn werking is, te weten zijn wetenschap, zijn wil, en zijn macht. Aangaande de eerste kwestie stellen wij drie vragen : 1e) Is het klaarblijkelijk, dat God bestaat? 2e) Is het bewijsbaar? 3e) Bestaat Hij ? </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>1</articulus>
  <type>arg</type>
  <index>1</index>
  <reference>1.2.1.arg</reference>
  <nl>Men beweert, dat het bestaan van God een uit zichzelf klaarblijkelijke waarheid is. Die waarheden immers zijn uit zichzelf klaarblijkelijk, waarvan we de kennis van nature bezitten, zoals dit het geval is met de eerste beginselen. Welnu, naar het getuigenis van Joannes Damascenus is zijn boek Over het Ware Geloof (Ie en IIe H.), is de kennis van Gods bestaan iedereen aangeboren. Dus is die waarheid uit zichzelf klaarblijkelijk. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>1</articulus>
  <type>arg</type>
  <index>2</index>
  <reference>1.2.1.arg</reference>
  <nl>Die dingen zijn uit zichzelf klaarblijkelijk, welke duidelijk zijn uit de kennis der termen zelf, zoals dit het geval is met de eerste beginselen van elke bewijsvoering, naar het getuigenis van de Wijsgeer in zijn tweede werk Over de redenering (Ie B., IIe H., Nr 4). Weet men b. v. wat het geheel is, dan weet men ook dat ieder geheel groter is dan een zijner delen. Welnu, kent men de betekenis van dit woord : God, dan weet men onmiddellijk dat God bestaat. Door dit woord wordt immers het hoogste denkbare wezen aangeduid. Maar iets wat zowel in de werkelijkheid als in het verstand bestaat, is groter dan wat in het verstand alleen bestaat. En aangezien God in het verstand bestaat zo gauw iemand het woord God begrijpt, volgt hieruit, dat Hij ook in de werkelijkheid bestaat. Zo is het duidelijk, dat Gods bestaan een uit zichzelf klaarblijkelijke waarheid is. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>1</articulus>
  <type>arg</type>
  <index>3</index>
  <reference>1.2.1.arg</reference>
  <nl>Dat er waarheid is, is klaarblijkelijk, want men bevestigt het, door het feit alleen, dat men het loochent. Als er immers in het geheel niets waar is, dan is het toch waar, dat er niets waar is. Is er echter iets waar, dan moet er waarheid zijn. Welnu, God is de waarheid zelf, volgens het gezegde bij Johannes (14, 6) : &#171; Ik ben de weg, de Waarheid en het leven &#187;. dus is het uit zichzelf klaarblijkelijk, dat God bestaat. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>1</articulus>
  <type>sc</type>
  <index>1</index>
  <reference>1.2.1.sc</reference>
  <nl>Daartegenover kan echter aangevoerd, dat niemand het tegenovergestelde kan denken van wat uit zichzelf klaarblijkelijk is, zoals de wijsgeer aantoont in het IVe Boek der Metaphysica (IIIe B., IIIe H., Nr 7), en in zijn tweede werk Over de redenering, (Ie B., Xe H., Nr 7), waarin hij handelt over de eerste beginselen van elke bewijsvoering. welnu, men kan een oordeel uitspreken dat in tegenspraak staat met het oordeel : God bestaat, volgens dit woord van Psalm 52, 1 : &#171; De dwaze heeft in zijn hart gezegd : er is geen God &#187;. het bestaan van God is dus niet uit zichzelf klaarblijkelijk. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>1</articulus>
  <type>co</type>
  <index>1</index>
  <reference>1.2.1.co</reference>
  <nl>Iets kan op een tweevoudige wijze uit zichzelf klaarblijkelijk zijn: &#243;fwel op zichzelf en niet voor ons, &#243;fwel op zichzelf en ook voor ons. klaarblijkelijk is elke zin waarvan het gezegde ligt opgesloten in het begrip van het onderwerp, zoals b. v. deze: de mens is een dier. het begrip dier ligt immers besloten in het begrip mens. voor allen nu die dit onderwerp en dit gezegde kennen, zal deze zin klaarblijkelijk zijn. dit nu is het geval met eenieder, voor wat de eerste beginselen betreft: de termen er van toch zijn zo algemeen gebruikelijk, dat eenieder ze kent, zoals zijn en niet-zijn, het geheel en het deel, en diergelijke. zijn er nu aan wie het onderwerp en het gezegde onbekend zijn, dan zal de zin wel op zich zelf klaarblijkelijk zijn, maar niet voor hen die het onderwerp en het gezegde niet kennen. en zoals Bo&#235;tius in zijn boek Over de Tijdstippen opmerkt, zijn er gegevens die alleen voor de geleerden klaarblijkelijk zijn, zoals deze stelling : de onstoffelijke dingen nemen geen plaats in. welnu, deze zin : God is, is op zich zelf klaarblijkelijk uit zichzelf, omdat het gezegde &#233;&#233;n is met het onderwerp; God is immers zijn eigen bestaan, zoals later zal bewezen worden (IIIe kwestie, 4e art.) aangezien we echter van God niet weten wat hij is, is deze zin voor ons niet uit zichzelf klaarblijkelijk, maar moet hij bewezen worden uit dingen die ons beter bekend zijn, al zijn zij naar hun natuur minder bekend, en dit zijn de uitwerkselen. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>1</articulus>
  <type>ad</type>
  <index>1</index>
  <reference>1.2.1.ad</reference>
  <nl>Het is ons door de natuur zelve gegeven God te kennen, maar in het algemeen en op een enigszins vage wijze, in zover hij nl. ons geluk uitmaakt. de mens verlangt immers van nature zijn geluk, en wat hij van nature verlangt, moet hij ook van nature kennen. maar dat is nog niet zonder meer het bestaan van God kennen. veronderstel b. v. dat men iemand op zich ziet aankomen, laten we zeggen Petrus, maar men hem niet herkent : dan zou men niet weten dat het Petrus is die er aankomt, ofschoon dit feitelijk het geval is. Zo ook laten velen het volmaakte goed van de mens, nl. de zaligheid, in de rijkdommen bestaan; anderen in de genietingen of nog in iets anders. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>1</articulus>
  <type>ad</type>
  <index>2</index>
  <reference>1.2.1.ad</reference>
  <nl>Er zijn er ook die bij het horen van Gods naam zich van hem geen begrip vormen, als van het hoogste wezen, daar sommigen dachten dat God een stoffelijk iets is. en zelfs zij die onder die naam begrijpen wat er door betekend wordt, nl. het hoogste wezen, weten daarom nog niet, dat dit hoogste wezen in werkelijkheid bestaat, maar alleen dat het in het verstandsbegrip bestaat. dan alleen kan tot zijn werkelijk bestaan besloten worden, wanneer aangenomen is dat het hoogste wezen werkelijk bestaat, wat juist niet toegegeven wordt door diegenen die Gods bestaan ontkennen. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>1</articulus>
  <type>ad</type>
  <index>3</index>
  <reference>1.2.1.ad</reference>
  <nl>Klaarblijkelijk is het uit zichzelf, dat er waarheid is, in het algemeen gesproken, maar dat er een eerste waarheid is, dit is voor ons niet uit zichzelf klaarblijkelijk. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>2</articulus>
  <type>arg</type>
  <index>1</index>
  <reference>1.2.2.arg</reference>
  <nl>Men beweert, dat men Gods bestaan niet kan bewijzen. het is immers een artikel van het geloof, en wat tot het geloof hoort, is onbewijsbaar, want de bewijsvoering brengt ons tot de kennis van iets; het geloof daarentegen heeft, naar het getuigenis van de apostel in de Hebre&#235;rbrief (11, 1) de niet waarneembare dingen tot voorwerp : Gods bestaan is dus onbewijsbaar. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>2</articulus>
  <type>arg</type>
  <index>2</index>
  <reference>1.2.2.arg</reference>
  <nl>De wezenheid is de middenterm in de bewijsvoering. Welnu, van God kunnen we niet weten wat Hij is, maar alleen wat Hij niet is, volgens Damascenus in zijn werk over het ware geloof (Ie B., IVe H.). bijgevolg is Gods bestaan onbewijsbaar. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>2</articulus>
  <type>arg</type>
  <index>3</index>
  <reference>1.2.2.arg</reference>
  <nl>Indien het bestaan van God bewijsbaar is, dan is het dit alleen uit de uitwerkselen. welnu, deze staan niet in verhouding tot Hem : is Hij niet oneindig, en zijn uitwerkselen eindig? En is er wel enige evenredigheid tussen het eindige en het oneindige? aangezien dus die oorzaak niet kan bewezen worden door uitwerkselen die in het geheel geen evenredigheid hebben met hun oorzaak, blijkt het, dat Gods bestaan onbewijsbaar is. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>2</articulus>
  <type>sc</type>
  <index>1</index>
  <reference>1.2.2.sc</reference>
  <nl>Dit is echter strijdig met wat de apostel zegt in zijn Brief aan de Romeinen (1, 20): &#171; Gods onzichtbare eigenschappen kunnen door de schepselen gekend worden &#187;. Welnu, dit was onmogelijk indien men Gods bestaan niet kon bewijzen uit de geschapen dingen, aangezien het eerste wat we van een wezen dienen te kennen is, of het bestaat. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>2</articulus>
  <type>co</type>
  <index>1</index>
  <reference>1.2.2.co</reference>
  <nl>Er is een tweevoudige bewijsvoering : in de eerste steunen we op de oorzaak van iets, en in die bewijsvoering geeft men, naar men gewoonlijk zegt, het innerlijk waarom van iets aan; ze gaat uit van bewijsgronden, die op zichzelf genomen, het eerst kenbaar zijn. In de tweede bewijsvoering steunen we op het uitwerksel ; ze bewijst dan ook alleen dat iets is, en gaat uit van dingen die ten opzichte van ons eerder kenbaar zijn. Wanneer immers een uitwerksel ons beter bekend is dan zijn oorzaak, dan komen wij door het uitwerksel tot de kennis van de oorzaak. Daarom kan men bewijzen wat de eigen oorzaak is van elk uitwerksel, wel te verstaan indien dit uitwerksel ons beter bekend is dan de oorzaak. Daar immers de uitwerkselen afhangen van de oorzaak, kunnen we uit de werkelijkheid van een uitwerksel besluiten tot het vooraf bestaan van zijn oorzaak. wij kunnen dus het bestaan van God, dat voor ons niet klaarblijkelijk is, bewijzen uit zijn ons bekende uitwerkselen. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>2</articulus>
  <type>ad</type>
  <index>1</index>
  <reference>1.2.2.ad</reference>
  <nl>Het bestaan van God en de andere waarheden die volgens de Brief aan de Romeinen (1, 19) onder het bereik vallen van de natuurlijke rede, zijn geen geloofsartikelen, maar gaan het geloof vooraf. Het geloof immers veronderstelt de natuurlijke kennis, zoals de genade de natuur, en de volmaaktheid hetgeen voor volmaking vatbaar is. er is echter niets op tegen, dat hij die er niet toe in staat is de bewijsvoering te volgen, door het geloof aanneemt wat op zich genomen bewijsbaar en met natuurlijk inzicht kenbaar is. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>2</articulus>
  <type>ad</type>
  <index>2</index>
  <reference>1.2.2.ad</reference>
  <nl>Bewijst men de oorzaak door het uitwerksel, dan moet het uitwerksel de rol vervullen die anders door de bepaling der oorzaak vervuld wordt, wanneer men wil bewijzen dat de oorzaak bestaat, &#8212; en dat is vooral het geval bij God. Om immers te bewijzen dat iets bestaat, moet men als bewijsmiddel de betekenis van de naam gebruiken, niet de wezenheid, die hij aanduidt : de vraag: wat is het? volgt op de vraag : is het? welnu, de goddelijke namen worden aan God toegekend naar zijn uitwerkselen, zoals later zal aangetoond worden (XIIIe Kw., Ie Art.). om dus door de uitwerkselen Gods bestaan te bewijzen, kunnen we als bewijsmiddel de betekenis van Gods naam gebruiken. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>2</articulus>
  <type>ad</type>
  <index>3</index>
  <reference>1.2.2.ad</reference>
  <nl>Waar is het, dat door uitwerkselen die niet evenredig zijn met hun oorzaak, geen volledige kennis der oorzaak mogelijk is. Toch kan men uit ieder klaarblijkelijk uitwerksel het bestaan van een oorzaak bewijzen, zoals hierboven gezegd werd. En op die wijze kunnen wij uit Gods uitwerkselen bewijzen dat hij bestaat, hoewel we hem hierdoor in zijn wezenheid niet volkomen kennen. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>3</articulus>
  <type>arg</type>
  <index>1</index>
  <reference>1.2.3.arg</reference>
  <nl>Men beweert dat God niet bestaat. Indien er immers twee tegenstrijdige dingen waren, en een daarvan was oneindig, dan zou het andere geheel ontbreken. welnu, God is het oneindig goed; zo toch begrijpt iedereen die naam. Bestond God nu, dan zou er geen kwaad zijn. maar er is kwaad in de wereld. dus bestaat God niet. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>3</articulus>
  <type>arg</type>
  <index>2</index>
  <reference>1.2.3.arg</reference>
  <nl>Kan iets door een kleiner aantal beginselen verklaard, dan is het overbodig er een groter aantal aan te voeren. Welnu, al wat in de wereld voorkomt, kan door andere beginselen buiten God verklaard worden. De natuurdingen worden verklaard door het natuurbeginsel; die dingen waaruit toeleg blijkt, door de menselijke rede of wil. Gods bestaan dringt zich dus niet op. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>3</articulus>
  <type>sc</type>
  <index>1</index>
  <reference>1.2.3.sc</reference>
  <nl>Dit stemt echter niet overeen met wat God over zichzelf getuigt in het Boek Exodus (3, 14) : &#171; Ik ben degene die is &#187;. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>3</articulus>
  <type>co</type>
  <index>1</index>
  <reference>1.2.3.co</reference>
  <nl>Voor het bestaan van God kan men vijf bewijzen aanvoeren. Het eerste en duidelijkste is het bewijs uit de verandering of &#171; beweging &#187;. Het is immers zeker &#8212; we nemen het door de zinnen waar &#8212; dat er dingen in de wereld veranderen, of &#171; bewogen &#187; worden. Welnu, al wat bewogen wordt, wordt door iets anders bewogen. Niets toch wordt bewogen, dan in zover het in aanleg is tot datgene, waartoe het bewogen wordt. Maar alleen datgene wat in akt is kan iets bewegen, daar iets bewegen niets anders is dan iets doen overgaan van aanleg tot akt. Niets echter kan gebracht worden van aanleg tot akt, tenzij door iets dat in akt is. Zo maakt iets dat metterdaad warm is, gelijk het vuur, het hout, dat in aanleg warm is, metterdaad warm, en op die wijze beweegt het vuur het hout en brengt het er een verandering in voort. Het is echter niet mogelijk, dat iets in hetzelfde opzicht tegelijk in akt en in potentie is, maar alleen in een verschillend opzicht. Wat b.v. metterdaad warm is, kan niet tegelijk in potentie warm zijn, maar is in potentie koud. Het is dus onmogelijk, dat iets in hetzelfde opzicht beweegt en bewogen wordt, of dat het m.a.w. zich zelf beweegt. Alles wat bewogen wordt, moet bijgevolg door iets anders bewogen worden. Maar wanneer nu datgene, waardoor iets bewogen wordt, zelf ook weer bewogen wordt, dan moet het ook door iets anders bewogen worden, en dat ook weer door iets anders. Maar zo kan men niet opklimmen tot in het oneindige, want dan zou er geen eerste beweger zijn, en zelfs geen enkele andere, want de ondergeschikte bewegers kunnen alleen iets bewegen, in zover ze door een eersten beweger zelf bewogen worden : zo brengt een stok alleen dan iets in beweging, wanneer hij zelf door de hand bewogen wordt. We moeten dus tot een eersten beweger komen, die door geen ander wordt bewogen, en hierdoor verstaat iedereen God. Het tweede bewijs berust op het begrip van werkende oorzaak. Het is immers een feit, dat er in de stoffelijke wereld een aaneenschakeling is van werkende oorzaken. Men vindt echter nergens een wezen, en het is ook onmogelijk er een te vinden, dat de werkende oorzaak van zichzelf zou zijn, want dan zou het eerder dan zichzelf moeten zijn, en dit is uitgesloten. Het is echter ook niet mogelijk om in de reeks der werkende oorzaken tot in het oneindige op te klimmen, daar in een reeks van werkende oorzaken die onderling verband houden, de eerste de oorzaak is van de tussen-oorzaken, en de tussen-oorzaken de oorzaak zijn van de laatste, hetzij er slechts &#233;&#233;n ofwel meerdere tussen-oorzaken zijn. Neemt men echter de oorzaak weg, dan neemt men ook het uitwerksel weg. Is er dus geen eerste werkende oorzaak, dan is er ook geen laatste en geen tussen-oorzaak. Maar wanneer men in de reeks der werkende oorzaken zo tot in het oneindige voortging, dan kon er nooit een eerste werkende oorzaak zijn, en dus; ook geen laatste uitwerksel, noch werkende tussen-oorzaken, wat een duidelijke ongerijmdheid is. Wij moeten dus een eerste werkende oorzaak aannemen, die door allen God genoemd wordt. Het derde bewijs wordt genomen uit het mogelijke en het noodzakelijke. Het is het volgende : Er zijn in de wereld dingen die kunnen zijn en niet-zijn. Sommige dingen immers ontstaan en vergaan, en kunnen bijgevolg zijn en niet-zijn. Welnu het is onmogelijk dat dergelijke dingen immer zouden zijn; wat immers ook niet kan zijn, is eenmaal niet. Maar wanneer alle dingen ook niet zouden kunnen zijn, bestond er eenmaal niets. Maar dan zou er ook nu niets bestaan, want wat niet is begint toch enkel te zijn door iets wat wel is. Was er dus niets, dan zou er ook niets tot het bestaan komen, en bijgevolg zou er nu ook niets zijn, wat zeker vals is. Niet alle wezens zijn dus mogelijke wezens, maar er bestaat ook een noodzakelijk wezen. Alles nu wat noodzakelijk is, heeft ofwel buiten zich een oorzaak van zijn noodzakelijkheid, of heeft er geen. Het is echter niet mogelijk om in de reeks van de wezens die buiten zich een oorzaak hebben van hun noodzakelijkheid, op te stijgen tot in het oneindige, evenals dit onmogelijk is voor de werkende oorzaken, zoals we hierboven bewezen hebben. Men moet dus aannemen dat er een wezen is dat uit zich zelf noodzakelijk is, en de oorzaak van zijn noodzakelijkheid niet buiten zich zelven vindt, maar integendeel de oorzaak is van de noodzakelijkheid van andere wezens, en dit wezen noemen allen God. In het vierde bewijs voert men als bewijsgrond aan de graden die in de dingen gevonden worden. Er zijn immers in de wereld meer of minder goede, ware en edele dingen. Welnu &#171; meer &#187; en &#171; minder &#187; zegt men van verschillende dingen met het oog op hun verschillende verhouding tot het meeste; het warmere b. v. is datgene wat dichter bij het warmste staat. Er is dus iets dat het meest ware, het beste en het edelste is, en dus het hoogste wezen, daar volgens het IIe Boek der Metaphysica (Ie B., Ie H., Nr 5) de meest ware wezens ook het hoogste zijn hebben. Wat nu in een bepaalde soort het hoogste is, is de oorzaak van al wat tot die soort hoort : zo is b.v. het vuur, dat warmer is dan wat dan ook, de oorzaak van alle warmte, gelijk in hetzelfde Boek gezegd wordt. Er is dus iets dat voor alle wezens de oorzaak is van het zijn, van de goedheid en van welke volmaaktheid ook, en dit wezen noemen wij God. De bewijsgrond van het vijfde bewijs is het bestuur van de wereld. We stellen immers vast, dat redeloze wezens, zoals de natuurlichamen, handelen om een doel te bereiken, wat hieruit blijkt, dat ze steeds of minstens gewoonlijk op dezelfde wijze te werk gaan om datgene te bereiken wat het beste is. Ze bereiken dus hun doel niet bij toeval, maar op een wijze waaruit toeleg blijkt. Dingen echter die geen kennis hebben streven alleen naar een doel in zover ze geleid worden door een wezen met verstandelijke kennis, gelijk de pijl op het doel gericht wordt door de schutter. Er is dus een verstandelijk wezen, waardoor al de natuurdingen op hun doel gericht worden, en dit noemen wij God. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>3</articulus>
  <type>ad</type>
  <index>1</index>
  <reference>1.2.3.ad</reference>
  <nl>In zijn boek Enchiridion (XIe H.) zegt Augustinus : &#171; Aangezien God het opperste goed is, zou Hij in zijn werk geen kwaad laten insluipen, was Hij niet dermate machtig, dat Hij het goede uit het kwaad kan trekken &#187;. Het is dus een gevolg van Gods oneindig goed-zijn, dat Hij het kwaad toelaat om er het goede uit te trekken. </nl>
  </lemma>
<lemma>
    <liber>1</liber>
  <quaestio>2</quaestio>
  <articulus>3</articulus>
  <type>ad</type>
  <index>2</index>
  <reference>1.2.3.ad</reference>
  <nl>Aangezien de natuur werkt met een bepaald doel onder de leiding van een hogere oorzaak, dienen al de natuurdingen tot God herleid als tot hun eerste oorzaak. Insgelijks dient alles wat met toeleg gebeurt teruggebracht tot een hogere oorzaak dan de menselijke rede of wil, aangezien deze veranderlijk zijn en gebrekkig. Al wat beweeglijk is en in gebreke kan blijven, dient herleid tot een eerste onbeweeglijk en uit zich zelf noodzakelijk beginsel, zoals hierboven werd uiteengezet. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus />
  <type>pr</type>
  <index>1</index>
  <reference>1.3.pr</reference>
  <nl>Wanneer wij van een wezen eenmaal weten dat het bestaat, dienen wij na te gaan hoedanig het is, om zijn wezenheid te leren kennen. Aangezien wij echter van God niet kunnen weten wat Hij is, maar alleen wat Hij niet is, kunnen wij eigenlijk niet onderzoeken hoedanig God is, maar wel hoedanig Hij niet is, en vragen wij ons af : 1e Hoedanig Hij niet is; 2e Hoe wij Hem kennen; 3e Hoe wij Hem noemen. Nu kan men aantonen hoedanig God niet is, door van Hem uit te sluiten wat Hem niet toekomt, zoals samenstelling, verandering, en dergelijke. Wij dienen dus eerst te handelen over zijn enkelvoudigheid, waardoor de samenstelling wordt uitgesloten. En aangezien de enkelvoudige dingen in de stoffelijke wereld onvolmaakt zijn en uit delen bestaan, moeten we ten 2e over Gods volmaaktheid handelen, ten 3e zijn oneindigheid, ten 4e zijn onveranderlijkheid, en ten 5e zijn eenheid beschouwen. De eerste verhandeling wordt uitgewerkt in acht artikelen : 1e) Is God lichamelijk, d. i. samengesteld uit kwantitatieve delen? 2e) Is Hij samengesteld uit stof en vorm? 3e) Is er bij Hem samenstelling van de watheid, wezenheid, of natuur, met het subject? 4e) Is er bij Hem samenstelling van wezenheid en bestaan? 5e) Is er bij Hem samenstelling van geslacht en soortelijk verschil? 6e) Is er bij Hem samenstelling van subject en bijkomstigheid? 7e) Is Hij enigerwijze samengesteld of geheel enkelvoudig? 8e) Maakt Hij deel uit van andere wezens? </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>1</articulus>
  <type>arg</type>
  <index>1</index>
  <reference>1.3.1.arg</reference>
  <nl>Men beweert, dat God een lichamelijk wezen is. Immers al wat de driedubbele afmeting bezit is lichamelijk. Welnu, de H. Schrift kent aan God een driedubbele afmeting toe. We lezen immers bij Job (11,8 vv.) : &#171; Hij is boven de hemelen verheven, en wat kunt gij doen? dieper dan de afgrond, en hoe kunt gij hem kennen? Hij strekt zich verder uit dan de aarde en de zee &#187;. God is dus een lichaam. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>1</articulus>
  <type>arg</type>
  <index>2</index>
  <reference>1.3.1.arg</reference>
  <nl>Al wat een zekere gedaante heeft is lichamelijk, daar de gedaante een hoedanigheid der hoegrootheid is. Welnu God heeft een zekere gedaante, aangezien in het Boek der Schepping (1, 26) gezegd wordt : &#171; Maken wij de mens naar ons beeld en gelijkenis. &#187; Beeld nu is hetzelfde als gedaante, naar de Brief aan de Hebree&#235;rs (1,3): &#171; Aangezien hij de luister zijner glorie is en de gedaante zijner zelfstandigheid &#187;, d. i. het beeld. God is dus een lichaam. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>1</articulus>
  <type>arg</type>
  <index>3</index>
  <reference>1.3.1.arg</reference>
  <nl>Lichaam is al wat lichamelijke delen heeft. Welnu de H. Schrift kent aan God lichamelijke delen toe, b. v. bij Job (40, 4) : &#171; Hebt gij een arm zoals God? &#187;, en in Psalm 33, 16, of 117, 16 : &#171; Gods ogen zijn gericht op de rechtvaardigen, en Gods rechterhand heeft kracht vertoond &#187;. God is dus een lichaam. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>1</articulus>
  <type>arg</type>
  <index>4</index>
  <reference>1.3.1.arg</reference>
  <nl>Alleen de lichamelijke dingen hebben een houding. Welnu volgens de H. Schrift heeft ook God een houding. We lezen b.v. bij Isa&#239;as (6, 1) : &#171; Ik heb God gezien, neergezeten &#187;, en (3, 13) : &#171; De Heer staat recht om te oordelen &#187;. God is dus lichamelijk. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>1</articulus>
  <type>arg</type>
  <index>5</index>
  <reference>1.3.1.arg</reference>
  <nl>Alleen een lichaam of iets lichamelijks kan uitgangspunt of eindpunt zijn van plaatselijke beweging. Welnu, God wordt in de Schriftuur voorgesteld als het eindpunt van plaatselijke beweging. Psalm 33, 6, lezen we immers : &#171; Nadert tot Hem en gij zult verlicht worden &#187;. Ook als een uitgangspunt van plaatselijke beweging stelt de Schrift God voor. Jeremias zegt immers (17 ,13) : &#171; Zij die zich van U verwijderen, zullen op de aarde op geschreven worden. &#187; God is dus een lichaam. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>1</articulus>
  <type>sc</type>
  <index>1</index>
  <reference>1.3.1.sc</reference>
  <nl>Dit is echter onaannemelijk, want we lezen bij Johannes (4, 24) : &#171; God is een geest &#187;. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>1</articulus>
  <type>co</type>
  <index>1</index>
  <reference>1.3.1.co</reference>
  <nl>God is volstrekt geen lichaam, wat op een drievoudige wijze kan bewezen worden : 1e) Een lichaam kan niet bewegen zonder bewogen te worden, zoals de ervaring het ons aanhoudend leert. Welnu, hierboven (IIe Kw., 3e Art.) werd bewezen dat God de eerste onbewogen beweger is. Het is dus duidelijk dat God niet lichamelijk is. 2e) Het eerste wezen moet noodzakelijk in akt zijn en volstrekt niet in aanleg. Hoewel in een en hetzelfde wezen dat overgaat van potentie tot akt, de potentie de akt voorafgaat naar de tijd, komt toch de akt op zich zelf v&#243;&#243;r de aanleg. Wat immers in potentie is, kan maar overgaan tot akt door een in akt zijnde wezen. Welnu, we hebben hierboven (t. a. pl.) bewezen, dat God het eerste wezen is. Het is dus onmogelijk dat er in God iets in aanleg zou zijn. Elk lichaam echter is een in aanleg zijnde wezen : een aaneensluitende uitgebreidheid immers is tot in het oneindige verdeelbaar, en zo blijkt het, dat God geen lichaam wezen kan. 3e God is het edelste van alle wezens, zoals uit het voorgaande blijkt (Ie Kw., 3e Art.) . Welnu het is onmogelijk dat een lichaam het edelste van alle wezens zou zijn. Dit lichaam immers is ofwel levend, ofwel niet levend. Zeker is een levend lichaam edeler dan een niet-levend. Maar een levend lichaam bezit het leven niet in zover het een lichaam is, want dan zouden alle lichamen leven. Het is dus het leven verschuldigd aan een ander beginsel, zoals ons lichaam aan de ziel. Maar datgene waardoor het lichaam leeft is edeler dan het lichaam. Het is dus onmogelijk dat God een lichaam is. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>1</articulus>
  <type>ad</type>
  <index>1</index>
  <reference>1.3.1.ad</reference>
  <nl>Zoals hierboven gezegd werd (1e Kw., 9e Art.), stelt de H. Schrift de geestelijke dingen voor in zinnebeelden aan de lichamen ontleend. Wanneer zij dus aan God de driedubbele afmeting toekent, dan wordt door een aan de lichamelijke hoegrootheid ontleend beeld de verhevenheid van zijn macht uitgedrukt, b. v. door de diepte, zijn macht om de verborgen dingen te kennen; door de hoogte, de verhevenheid van zijn macht boven alles; door de lengte, de duur van zijn bestaan; door de breedte, het gevoel zijner liefde tot alles. Ofwel, zoals Dionysius zegt in zijn werk Over de Goddelijke namen (9e H.) : &#171; We verstaan onder de diepte van God, de onbegrijpelijkheid zijner wezenheid; onder zijn lengte, zijn kracht die alles doordringt; onder zijn breedte, hoe Hij alles omvademt : alles immers staat onder zijn bescherming &#187;. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>1</articulus>
  <type>ad</type>
  <index>2</index>
  <reference>1.3.1.ad</reference>
  <nl>De mens is geschapen naar Gods gelijkenis, niet naar het lichaam, maar naar datgene waardoor hij de andere dieren overtreft. Daarom gaat het boek Genesis, na gezegd te hebben : &#171; Maken wij de mens naar ons beeld en gelijkenis &#187;, voort als volgt : &#171; Opdat hij gebiede aan de vissen der zee &#187;, enz. Welnu de mens overtreft al de dieren door zijn rede en zijn verstand. De mens gelijkt dus aan God naar zijn rede en zijn verstand, die onlichamelijk zijn. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>1</articulus>
  <type>ad</type>
  <index>3</index>
  <reference>1.3.1.ad</reference>
  <nl>In de H. Schrift worden aan God lichamelijke ledematen toegeschreven, om, volgens een zekere gelijkenis, zijn handelingen uit te drukken : zo is het oog er voor om te zien, en wanneer er gewag gemaakt wordt van Gods oog, dan wordt zijn vermogen bedoeld om op geestelijke wijze, niet op zintuiglijke wijze te zien. En hetzelfde geldt voor het overige. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>1</articulus>
  <type>ad</type>
  <index>4</index>
  <reference>1.3.1.ad</reference>
  <nl>Wat met de houding in verband staat, wordt aan God alleen op zinnebeeldige wijze toegekend. Zo zegt men: God is neergezeten, om zijn onbeweeglijkheid en zijn gezag aan te duiden; God staat, om de sterkte uit te drukken, waarmee Hij al zijn vijanden verslaat. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>1</articulus>
  <type>ad</type>
  <index>5</index>
  <reference>1.3.1.ad</reference>
  <nl>Daar God overal is, naderen wij tot Hem niet met lichamelijke schreden, maar door de liefdesuitingen van onze ziel; en op dezelfde wijze verwijderen wij ons van Hem. Terugkeren en zich afwenden duiden, onder het zinnebeeld der beweging in de ruimte, de zielsbewegingen aan. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>2</articulus>
  <type>arg</type>
  <index>1</index>
  <reference>1.3.2.arg</reference>
  <nl>Men beweert, dat God samengesteld is uit vorm en stof. Alles immers wat een ziel heeft, is uit vorm en stof samengesteld, aangezien de ziel de vorm is van het lichaam. Welnu, volgens de H. Schrift heeft God een ziel. God wordt immers in de Hebre&#235;rbrief (10, 38) op de volgende wijze sprekend ingeleid: &#171; Mijn rechtvaardige leeft van zijn geloof; trekt hij zich terug, dan zal hij aan mijn ziel niet behagen &#187;. God is dus samengesteld uit vorm en stof. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>2</articulus>
  <type>arg</type>
  <index>2</index>
  <reference>1.3.2.arg</reference>
  <nl>Gramschap, vreugde en dergelijke zijn driften van de uit stof en vorm samengestelde mens (1e Boek Over de ziel, 1e H., Nr 9). Welnu, ze worden in de H. Schrift ook aan God toegekend, we lezen immers Psalm 105, 40 : &#171; De Heer is in gramschap ontstoken tegen zijn volk &#187;. God is dus samengesteld uit vorm en stof. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>2</articulus>
  <type>arg</type>
  <index>3</index>
  <reference>1.3.2.arg</reference>
  <nl>De stof is het beginsel van het individuele zijn. Welnu God is een enkeling of individu; het kan immers niet van velen gezegd worden, dat ze God zijn. God is dus samengesteld uit vorm en stof. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>2</articulus>
  <type>sc</type>
  <index>1</index>
  <reference>1.3.2.sc</reference>
  <nl>Daartegenover staat echter, dat al wat uit stof en vorm samengesteld is, een lichaam is; de meetbare hoegrootheid toch is dat wat aan de stof het eerst eigen is. Welnu, God is geen lichaam. Dus is Hij niet samengesteld uit stof en vorm. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>2</articulus>
  <type>co</type>
  <index>1</index>
  <reference>1.3.2.co</reference>
  <nl>Het is onmogelijk, dat er in God stof is. 1e) De stof is hetgeen in aanleg is. Welnu, hierboven (IIe Kw., 3e Art.) werd bewezen, dat God zuivere akt is, zonder enige potentialiteit. Het is dus onmogelijk dat God uit. stof en vorm is samengesteld. 2e) Ieder uit vorm en stof samengesteld wezen is volmaakt en goed door zijn vorm; dus is het goed door deelgenootschap, doordat de stof deelgenoot is van de vorm. Welnu, het eerste goed en het beste, God, is niet goed door deelgenootschap, want wat goed is naar het wezens-eigene, gaat het medegedeelde goed vooraf. God kan dus niet samengesteld zijn uit vorm en stof. 3e) Alles wat werkt, werkt door zijn vorm. De werking staat dus in wezenlijke verhouding tot de vorm. Wat dus onmiddellijk en door zichzelf werkt, moet ook onmiddellijk en door zichzelf vorm zijn. Welnu, God is het eerste werkende wezen, aangezien hij de eerste werkende oorzaak is, zoals hierboven werd bewezen (IIe Kw., 3e Art.). Hij is dus vorm door zijn wezenheid, en niet samengesteld uit vorm en stof. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>2</articulus>
  <type>ad</type>
  <index>1</index>
  <reference>1.3.2.ad</reference>
  <nl>Men kent aan God een ziel toe als zinnebeeld van een handeling. Wat wij willen komt uit onze ziel. En daarom wordt alles wat aan Gods wil behaagt, aangenaam aan zijn ziel genoemd. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>2</articulus>
  <type>ad</type>
  <index>2</index>
  <reference>1.3.2.ad</reference>
  <nl>Gramschap en dergelijke aandoeningen worden aan God toegekend om de overeenkomende gevolgen. Het is immers eigen aan hem die vertoornd is, te straffen; daarom wordt op overdrachtelijke wijze de straf gramschap genoemd. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>2</articulus>
  <type>ad</type>
  <index>3</index>
  <reference>1.3.2.ad</reference>
  <nl>De vormen die in de stof ontvangen kunnen worden, hebben hun individueel zijn door de stof, die in niets anders kan zijn, daar ze het eerste subject is dat onder de vorm staat en deze draagt. Maar de vorm kan, op zich zelf beschouwd, en indien er anderzijds geen beletsel is, in velen worden opgenomen. De vorm echter welke in de stof niet ontvangen kan worden, maar zelfstandig-staande is, is individueel door het feit zelf, dat hij in geen stof kan opgenomen worden. God nu is zulk een vorm, en dus is er geen stof in Hem. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>3</articulus>
  <type>arg</type>
  <index>1</index>
  <reference>1.3.3.arg</reference>
  <nl>Men beweert, dat God zijn eigen wezenheid of natuur niet is. Niets is immers in zich zelf. Welnu, de wezenheid of de natuur van God, die zijn godheid is, is in God. Hij is dus zijn eigen wezenheid of natuur niet. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>3</articulus>
  <type>arg</type>
  <index>2</index>
  <reference>1.3.3.arg</reference>
  <nl>Het uitwerksel is gelijk aan de oorzaak, want ieder werkend wezen brengt zijns gelijke voort. Welnu, in de geschapene dingen is de natuur niet hetzelfde als de drager er van; een mens is niet hetzelfde als zijn mens-zijn. God is dus niet hetzelfde als zijn godheid. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>3</articulus>
  <type>sc</type>
  <index>1</index>
  <reference>1.3.3.sc</reference>
  <nl>Daartegenover staat echter, dat van God gezegd wordt dat Hij het leven is, en niet enkel leven hebbend. Bij Johannes toch lezen we (14, 6) : &#171; Ik ben de Weg, de waarheid en het leven &#187;. Dezelfde betrekking echter bestaat er tussen de godheid en God als tussen het leven en degene die leeft. Dus is God zijn eigen godheid. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>3</articulus>
  <type>co</type>
  <index>1</index>
  <reference>1.3.3.co</reference>
  <nl>God is &#233;&#233;n en hetzelfde als zijn wezenheid of natuur. In de dingen die samengesteld zijn uit vorm en stof, moet er een onderscheid zijn tussen de natuur of de wezenheid, en de drager er van, en dit om de volgende reden. De wezenheid of natuur bevat enkel hetgeen in de begripsbepaling wordt opgenomen: zo behoort b. v. tot de mensheid alleen datgene wat in de bepaling van de mens staat; daardoor toch is de mens inderdaad mens, en dit is de betekenis van het mens-zijn, nl. datgene waardoor een mens mens is. De individuele stof echter, met de bijkomstigheden welke haar tot iets individueels maken, wordt in de begripsbepaling niet opgenomen. In de definitie van de mens staat er dan ook niet, dat hij dat vlees en die beenderen heeft, blank of zwart is, of iets dergelijks. Dit bepaald vlees en d&#233;ze beenderen, evenals de bijkomstigheden die deze bepaalde stof tekenen, vallen buiten het &#171; algemeen mens-zijn &#187;, maar behoren tot hem, die mens is, zodat een bepaalde mens iets heeft wat aan het mens-zijn als zodanig niet toekomt. En zo dekken &#171; mens &#187; en &#171; het mens-zijn &#187; elkander niet volkomen. Het mens-zijn toch is het formele deel van de mens, omdat de wezens-beginselen die in de bepaling worden opgenomen, in een formele verhouding staan tot de eenlingmakende stof. In die wezens echter welke niet samengesteld zijn uit stof en vorm, waarin dus het individuele zijn niet teweeggebracht wordt door de individuele stof, d. i. door d&#233;ze stof, maar waarin de vormen zichzelf individualiseren, moeten de vormen zelve zelfstandig-staande dragers der wezenheid zijn. Bij hen geen onderscheid dus tussen de natuur en de drager er van. Daar God nu niet samengesteld is uit vorm en stof, moet God zijn : zijn godheid, zijn leven, en al wat van Hem gezegd wordt. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>3</articulus>
  <type>ad</type>
  <index>1</index>
  <reference>1.3.3.ad</reference>
  <nl>Wij kunnen alleen over de enkelvoudige dingen spreken in zover we onze kennis ontlenen aan de samengestelde. Wanneer we dus van God spreken, dan gebruiken we concrete namen als uitdrukking van zijn zelfstandig-staan. Bij ons nu bestaan alleen samengestelde dingen op zich zelf, en daarom gebruiken we abstracte namen, om Gods enkelvoudigheid uit te drukken. Spreken we dus van de godheid, het leven of iets dergelijks, als bestaande in God, dan is dit een onderscheid, dat we met ons verstand maken, maar dat in de werkelijkheid niet wordt teruggevonden. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>3</articulus>
  <type>ad</type>
  <index>2</index>
  <reference>1.3.3.ad</reference>
  <nl>Gods uitwerkselen zijn Hem niet volkomen gelijk, maar alleen voor zover het mogelijk is. Dit immers is een gebrek in de nabeelding, dat iets wat enkelvoudig en &#233;&#233;n is, slechts door iets veelvuldigs kan worden afgebeeld. En zo ontstaat daarin samenstelling, waaruit het onderscheid voorkomt tussen de natuur en haar drager. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>4</articulus>
  <type>arg</type>
  <index>1</index>
  <reference>1.3.4.arg</reference>
  <nl>Men beweert, dat in God het bestaan niet hetzelfde is als zijn wezenheid of natuur. Was dit immers zoo, dan zou er aan het goddelijk zijn niets kunnen toegevoegd worden. Welnu, het zijn waar niets aan toegevoegd wordt, is het algemeen zijn, van alles zegbaar, en God zou dus het algemeenzegbaar zijn wezen. Maar dit druist in tegen het gezag van het Boek der Wijsheid, waarin we lezen (14, 21) : &#171; Aan hout en steen hebben de mensen een naam geschonken, die aan niets kon meegedeeld worden &#187;. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>4</articulus>
  <type>arg</type>
  <index>2</index>
  <reference>1.3.4.arg</reference>
  <nl>Wij kunnen van God weten &#243;f hij is, maar niet wat Hij is. Dus is zijn bestaan niet hetzelfde als zijn wezenheid of natuur. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>4</articulus>
  <type>sc</type>
  <index>1</index>
  <reference>1.3.4.sc</reference>
  <nl>Daartegenover staat echter wat Hilarius zegt in het VIIe Boek Over de Drie-eenheid (Nr 2) : &#171; Het bestaan is geen bijkomstigheid in God, maar de zelfstandige Waarheid &#187;. Wat dus in God zelfstandig is, is zijn bestaan. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>4</articulus>
  <type>co</type>
  <index>1</index>
  <reference>1.3.4.co</reference>
  <nl>God is niet alleen zijn eigen wezenheid, maar ook zijn eigen bestaan, wat op meerdere wijzen kan aangetoond worden : 1e) Al wat wij bij een ding opmerken, en niet tot zijn wezen behoort, is veroorzaakt, &#243;fwel door de beginselen der wezenheid zelve, zoals de bijkomstigheden die eigen zijn aan de soort en er onmiddellijk uit voortvloeien. Zo b. v. de eigenschap van de mens dat hij kan lachen : die eigenschap toch vloeit voort uit het mens-zijn en wordt veroorzaakt door beginselen, die essentieel tot het wezen behoren. Ofwel wordt datgene wat niet tot de wezenheid behoort veroorzaakt door een beginsel dat buiten de wezenheid ligt : zo wordt de warmte van het water veroorzaakt door het vuur. Is nu het bestaan van een ding onderscheiden van zijn wezenheid, dan moet dit bestaan veroorzaakt zijn, &#243;f door een beginsel buiten de wezenheid, &#243;f door een beginsel dat tot de wezenheid behoort. Het is echter onmogelijk dat het bestaan alleen zou te danken zijn aan de wezens-beginselen van het ding, omdat geen enkel ding dat veroorzaakt is, de oorzaak van zijn eigen bestaan kan zijn. Ieder wezen dus, waarvan het bestaan onderscheiden is van zijn wezenheid, ontvangt het bestaan van een ander wezen. Dit is echter niet het geval met God, daar God de eerste werkende oorzaak is. Het is dus onmogelijk dat er in God een onderscheid is tussen zijn bestaan en zijn wezenheid. 2e) Omdat het bestaan de laatste actualiteit is van eiken vorm of van iedere natuur. Het goed-zijn en het mens-zijn kunnen slechts actueel zijn in zover ze bestaan. Dezelfde verhouding bestaat er dus tussen wezenheid en bestaan als tussen akt en potentie. Daar er nu bij God niets potentieels is, zoals hierboven is aangeduid (1e Art.), volgt hieruit, dat in Hem de wezenheid niets anders is dan zijn bestaan. Zijn wezenheid is dus zijn bestaan. 3e) Evenals iets wat warmte heeft, maar zelf geen vuur is, warm is door deelgenootschap, zo is ook datgene wat het bestaan bezit, maar zijn bestaan niet is, een wezen door deelgenootschap. God nu is zijn eigen wezenheid, zoals hierboven gezegd werd (3e Art.). Is Hij echter zijn eigen bestaan niet, dan is Hij een wezen door deelgenootschap aan iets anders en niet door eigen wezenheid. Maar dan is Hij ook niet het eerste wezen, wat een dwaze bewering zou zijn. God is dus niet enkel zijn eigen wezenheid, maar ook zijn eigen bestaan. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>4</articulus>
  <type>ad</type>
  <index>1</index>
  <reference>1.3.4.ad</reference>
  <nl>Een wezen waar niets aan toegevoegd wordt, kan men zich op twee verschillende wijzen denken : 1e als een wezen waarvan de eigen aard zelf de toevoeging uitsluit : zo b. v. zijn de onredelijke schepselen uiteraard zonder rede; 2e als een wezen waarvan de eigen aard de toevoeging niet insluit: zo is in het algemeen begrip &#171; dier &#187; het redelijke niet gegeven; maar het is er uiteraard ook niet uitgesloten. Het goddelijk wezen nu is zonder toevoeging in de eerste zin; terwijl het eigen is aan het &#171; algemeen zijn &#187; geen toevoeging te kennen in de tweede zin. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>4</articulus>
  <type>ad</type>
  <index>2</index>
  <reference>1.3.4.ad</reference>
  <nl>&#171; Zijn &#187; heeft een tweevoudige betekenis : 1e, de daad van het zijn, of het bestaan; 2e, de door ons verstand voortgebrachte vereniging van onderwerp en gezegde in een volzin. In de eerste betekenis van het woord &#171; zijn &#187; kunnen wij noch Gods bestaan, noch zijn wezenheid kennen, maar alleen in de tweede betekenis. Wij weten immers dat deze zin over God: God is, waar is; en dit weten wij uit zijn uitwerkselen, zoals hierboven werd bewezen (IIe Kw., 2e Art). </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>5</articulus>
  <type>arg</type>
  <index>1</index>
  <reference>1.3.5.arg</reference>
  <nl>Men beweert, dat God tot een geslacht behoort. Een zelfstandigheid toch is een op zich zelf staand wezen. Welnu dit komt boven alles toe aan God. Hij behoort dus tot het geslacht der zelfstandigheid. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>5</articulus>
  <type>arg</type>
  <index>2</index>
  <reference>1.3.5.arg</reference>
  <nl>Alles wordt gemeten door iets van hetzelfde geslacht, zoals de lengte door een lengte, en de getallen door een getal. Welnu God is de maat van alle zelfstandigheid, zoals de Commentator (Averro&#235;s) zegt in het Xe Boek van zijn Metaphysica. Dus behoort Hij tot het geslacht der zelfstandigheid. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>5</articulus>
  <type>sc</type>
  <index>1</index>
  <reference>1.3.5.sc</reference>
  <nl>Daarmee is echter niet overeen te brengen, dat een geslacht naar het begrip datgene voorafgaat wat er in vervat is. Welnu niets gaat aan God vooraf, noch naar het begrip, noch in de werkelijkheid. God behoort dus niet tot een geslacht. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>5</articulus>
  <type>co</type>
  <index>1</index>
  <reference>1.3.5.co</reference>
  <nl>Iets kan op tweevoudige wijze deel uitmaken van een geslacht : 1e volstrekt en in eigenlijke zin; zo maken de soorten deel uit van het geslacht waaronder ze vervat zijn; 2e omdat ze tot een geslacht herleid worden, zoals de beginselen en de privaties; het punt en de eenheid worden als beginsel herleid tot het geslacht van de hoeveelheid, de blindheid evenals iedere andere privatie, tot het geslacht van de hoedanigheid die door de privatie ontkend wordt. Op geen enkele van deze wijzen nu behoort God tot een geslacht. Niet op de eerste wijze, als een soort van een geslacht, en dit om een drievoudige reden : 1e) omdat de soort bestaat uit het geslacht en het verschil. Er heerst immers altijd een verhouding van akt tot aanleg tussen het soortelijk verschil en het geslacht. Zo is &#171; dier &#187; de concreetgenomen zintuiglijke natuur : een wezen immers dat een zintuiglijke natuur heeft, wordt &#171; dier &#187; genoemd. Het &#171; redelijke &#187; daarentegen wordt ontleend aan de verstandelijke natuur : een redelijk wezen toch is een wezen dat een verstandelijke natuur heeft. Nu bestaat er juist, tussen het verstandelijke en het zintuiglijke, de verhouding van akt tot aanleg. Aangezien er echter in God geen potentie is, kan Hij niet als een soort behoren tot een geslacht. 2e) Zoals hierboven (nl. in het voorgaand artikel) bewezen werd, is Gods bestaan zijn eigen wezenheid. Zou God tot een geslacht behoren, dan zou Hij behoren tot het geslacht van het &#171; zijnde &#187;. Het geslacht immers geeft de wezenheid van een ding aan, want het geeft aan wat een ding is. Het &#171; zijnde &#187; nu, naar het getuigenis van de Wijsgeer in het IIIe Boek der Metaphysica (IIe B., IIIe H., Nr 8), kan geen geslacht uitmaken. Elk geslacht toch bevat verschillen, die buiten de wezenheid van het geslacht liggen. Maar er is geen enkel verschil dat buiten het &#171; zijnde &#187; zou vallen : het niet-zijnde kan immers het verschil niet geven. God behoort dus tot geen geslacht. 3e) Alle dingen die onder eenzelfde geslacht vallen, komen hierin overeen, dat ze alle de watheid of wezenheid van hun geslacht hebben, die men hun dan ook toekent om aan te geven wat ze zijn. Maar zulke dingen verschillen van elkander naar het bestaan : het bestaan toch verschilt van mens tot dier, en van mens tot mens. Bij alle dingen die tot eenzelfde geslacht behoren is er dan ook een onderscheid tussen het bestaan en dat wat bestaat, d.i. de wezenheid. Bij God echter is er geen onderscheid. Hij behoort dus tot geen geslacht als een soort er van, en hieruit volgt dat Hem noch geslacht noch verschil toekomen, dat er geen begripsbepaling van Hem te geven is, en dat er van zijn bestaan geen ander bewijs mogelijk is dan door de uitwerkselen. De begripsbepaling bestaat immers uit geslacht en soortelijk verschil, en de middenterm van de bewijsvoering is juist de definitie. Dat God nu ook niet tot een geslacht kan herleid worden als een beginsel, blijkt hieruit, dat het beginsel dat tot een bepaald geslacht herleid wordt, zich niet verder uitstrekt dan dit geslacht: zo is het punt alleen het beginsel der ononderbroken hoegrootheid, en de eenheid het beginsel der onderbroken hoegrootheid. God nu is het beginsel van al wat is, zoals later aangetoond wordt (XLIVe Kw., 1e Art.). Hij behoort dus tot geen enkel geslacht als een beginsel. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>5</articulus>
  <type>ad</type>
  <index>1</index>
  <reference>1.3.5.ad</reference>
  <nl>Het woord zelfstandigheid betekent niet enkel het op zichzelf zijn of bestaan, want het zijn valt onder geen geslacht, maar een wezenheid die op zich zelf bestaat, zo nochtans dat haar bestaan niet hetzelfde is als haar wezenheid. God behoort dus niet tot het geslacht der zelfstandigheid. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>5</articulus>
  <type>ad</type>
  <index>2</index>
  <reference>1.3.5.ad</reference>
  <nl>Die opwerping gaat uit van de beschouwing van de ge&#235;venredigde maat, die inderdaad van dezelfde aard moet zijn als het gemetene. God is echter geen maat die met een bepaald wezen ge&#235;venredigd is, maar wordt gezegd de maat te zijn van alles, omdat alles wezen heeft in zover het Hem benadert </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>6</articulus>
  <type>arg</type>
  <index>1</index>
  <reference>1.3.6.arg</reference>
  <nl>Men beweert, dat er in God bijkomstigheden zijn. De zelfstandigheid toch kan bij geen enkel wezen een bijkomstigheid zijn, zoals gezegd wordt in het 1e Boek der Physica (VIIe H., Nr 6, 9). Wat dus bij het ene wezen bijkomstigheid is, kan in een ander geen zelfstandigheid zijn. De warmte is de zelfstandige vorm van het vuur niet, omdat het in andere dingen een bijkomstigheid is. Welnu, wijsheid, deugd en dergelijke, die bij ons bijkomstigheden zijn, komen aan God ook toe. Dus zijn er bijkomstigheden in God. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>6</articulus>
  <type>arg</type>
  <index>2</index>
  <reference>1.3.6.arg</reference>
  <nl>In ieder geslacht is er iets het eerste. Nu zijn er echter ook vele geslachten van bijkomstigheden. Indien datgene wat het eerste is in die geslachten aan God niet toekomt, dan zullen er veel eerste dingen Hem niet toekomen, wat wel enig bezwaar schijnt op te leveren. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>6</articulus>
  <type>sc</type>
  <index>1</index>
  <reference>1.3.6.sc</reference>
  <nl>Daar is echter tegen aan te voeren, dat elke bijkomstigheid in een subject is. Welnu God kan geen subject zijn, omdat volgens het woord van Bo&#235;tius in het Boek Over de Drie-eenheid (IIe H.), een enkelvoudige vorm geen subject kan zijn. Dus is er geen bijkomstigheid in God. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>6</articulus>
  <type>co</type>
  <index>1</index>
  <reference>1.3.6.co</reference>
  <nl>Volgens het voorafgaande kan er in God geen bijkomstigheid zijn, 1e, omdat het subject in dezelfde verhouding staat tot de bijkomstigheid als de potentie tot de akt. Het subject is immers door de bijkomstigheid enigerwijze in akt. Welnu, bij God is er geen potentialiteit. 2e Omdat God &#233;&#233;n is met z'n zijn. Zoals nu Bo&#235;tius zegt in zijn Boek Over de Tijdstippen, kan wel datgene wat is, iets bijkomends hebben, maar met het zijn zelf kan dit het geval niet zijn. Zo kan wel iets wat warm is, iets anders zijn dan warm, b.v. wit, doch aan de warmte zelf kan er niets buiten de warmte toekomen. 3e Al wat uit zich zelf is, gaat aan het bijkomstige vooraf. Daar nu God in alle opzichten het eerste wezen is, kan er niets bijkomstigs zijn in Hem; zelfs kunnen er in Hem geen bijkomstigheden zijn, die Hem noodzakelijk zouden toekomen, zoals het vermogen om te lachen een bijkomstigheid is die de mens noodzakelijk toekomt. En aangezien dergelijke bijkomstigheden veroorzaakt worden door de beginselen van het subject, en er bij God niets veroorzaakt is, &#8212; Hij is immers de eerste oorzaak, &#8212; is er ook in Hem geen enkele bijkomstigheid. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>6</articulus>
  <type>ad</type>
  <index>1</index>
  <reference>1.3.6.ad</reference>
  <nl>Deugd en wijsheid, worden niet &#233;&#233;nzinnig van God en van de mensen gezegd, zoals verder blijken zal (XIIIe Kw., 5e Art.). Daarom zijn zij bij God geen bijkomstigheden, zoals bij ons. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>6</articulus>
  <type>ad</type>
  <index>2</index>
  <reference>1.3.6.ad</reference>
  <nl>Daar de zelfstandigheid voornamer is dan de bijkomstigheden, worden de beginselen van de bijkomstigheden herleid tot de beginselen der zelfstandigheid als tot het voornaamste. God toch is niet de hoogste in het geslacht der zelfstandigheid, maar de hoogste buiten ieder geslacht en geheel het zijn. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>7</articulus>
  <type>arg</type>
  <index>1</index>
  <reference>1.3.7.arg</reference>
  <nl>Men beweert, dat God niet volstrekt enkelvoudig is. Wat immers van God komt, bootst Hem na. Welnu, al de wezens komen van het eerste wezen, en alles wat goed is komt van het eerste goed. Maar in de dingen die van God afkomstig zijn is er niets geheel enkelvoudig. Dus is God het ook niet. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>7</articulus>
  <type>arg</type>
  <index>2</index>
  <reference>1.3.7.arg</reference>
  <nl>Al het betere is aan God toe te schrijven. Welnu bij ons zijn de samengestelde dingen beter dan de enkelvoudige : zo zijn de samengestelde stoffen beter dan de elementen er van, en de dieren beter dan de samenstellende delen er van. God is dus niet geheel enkelvoudig. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>7</articulus>
  <type>sc</type>
  <index>1</index>
  <reference>1.3.7.sc</reference>
  <nl>Dit is echter strijdig met wat Augustinus zegt in het VIe Boek Over de Drie-eenheid (VIe H.) : &#171; God is werkelijk en in de hoogste mate enkelvoudig &#187;. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>7</articulus>
  <type>co</type>
  <index>1</index>
  <reference>1.3.7.co</reference>
  <nl>Gods volstrekte enkelvoudigheid kan op velerlei wijze aangetoond worden : 1e) In verband met wat hierboven werd uiteengezet. In God is immers geen samenstelling van kwantitatieve delen, daar Hij geen lichaam is; ook is er geen samenstelling van stof en vorm; daarbij is zijn natuur &#233;&#233;n met zijn persoon, en zijn wezenheid met zijn bestaan; samenstelling van geslacht en verschil, van subject en bijkomstigheden is er ook niet in Hem. Hij is dus op geen enkele wijze samengesteld, maar geheel enkelvoudig. 2e) Al wat samengesteld is komt na de samenstellende delen en hangt er van af. Welnu God is het eerste wezen, zoals hierboven werd bewezen (IIe Kw., 3e Art.). 3e) Al wat samengesteld is heeft een oorzaak, omdat dingen die uit zich zelf verschillen, alleen kunnen samenkomen door de werking van een oorzaak die ze verenigt. God echter, we bewezen het reeds (IIe Kw., 3e Art.), heeft geen oorzaak, daar Hij zelf de eerste werkende oorzaak is. 4e) In al wat samengesteld is, is er aanleg en werkdadelijkheid: ofwel is een der deel en akt tegenover een ander, ofwel zijn minstens al de delen in potentie tegenover het geheel. Dit nu heeft niet plaats bij God. 5e) Ieder samengesteld wezen heeft een hoedanigheid die met toekomt aan een der delen. Dit blijkt vooreerst in een geheel dat samengesteld is uit ongelijke delen. Geen enkel deel van de mens toch is een mens, en geen enkel deel van de voet is een voet. Wat nu een geheel betreft dat uit gelijke delen is samengesteld, zijn er wel dingen die &#233;n van het geheel, &#233;n van de delen gezegd worden : een deel der lucht is lucht, een deel van het water is water. Toch wordt er iets van het geheel gezegd wat niet op de delen toepasselijk is : indien al het water bijeen twee maten meet, dan is dit niet toepasselijk op een deel er van. Zo is er inderdaad in elk samengesteld wezen iets, wat er vreemd aan is. Maar hoewel nu eveneens kan gezegd worden van een ding dat een vorm heeft, dat het iets vreemds heeft (in een wit voorwerp kan er b. v. iets anders zijn dan wit), toch geldt dit niet van de vorm zelf. Daarom kan God op generlei wijze samengesteld zijn, omdat Hij zuivere vorm is, of beter zuiver zijn. En dit bewijs vinden we ook bij Hilarius, VIIe Boek Over de Drie-eenheid (Nr 27), waar hij zegt : &#171; God die een kracht is, is niet gemaakt uit zwakheid; Hij die licht is, is niet samengesteld uit duisternis &#187;. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>7</articulus>
  <type>ad</type>
  <index>1</index>
  <reference>1.3.7.ad</reference>
  <nl>De dingen die van God afkomstig zijn bootsen Hem na als veroorzaakte dingen, die op de eerste oorzaak gelijken. Dit nu hoort tot het wezen zelf van het veroorzaakte, dat het enigerwijze samengesteld is, minstens wat de wezenheid en het bestaan betreft, zoals verder blijken zal. (Le Kw., 3e Art., antw. op de 3e bed.) </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>7</articulus>
  <type>ad</type>
  <index>2</index>
  <reference>1.3.7.ad</reference>
  <nl>Inderdaad zijn bij ons de samengestelde dingen beter dan de enkelvoudige, omdat de volmaakte goedheid van het geschapene niet in &#233;&#233;n schepsel, maar alleen in vele gevonden wordt. Maar de volmaaktheid van het goddelijk goed-zijn is in &#233;&#233;n enkelvoudig wezen, zoals later zal blijken (IVe Kw., 2e Art., antw. op de 1e bed.). </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>8</articulus>
  <type>arg</type>
  <index>1</index>
  <reference>1.3.8.arg</reference>
  <nl>Men beweert, dat God deel uitmaakt van de dingen buiten Hem. Dionysius zegt immers in zijn Boek Over de Hemelkoren (IVe H.) : &#171; God, het zijn boven alle zijn, is het zijn van alles &#187;. Het zijn nu van alles maakt deel uit van de zijnde dingen. Bijgevolg maakt God deel uit van de dingen buiten Hem. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>8</articulus>
  <type>arg</type>
  <index>2</index>
  <reference>1.3.8.arg</reference>
  <nl>God is een vorm. Augustinus zegt immers in zijn werk Over de Woorden des Heeren (IIe H.), dat het Woord Gods (dat God is) een soort ongevormde vorm is. Welnu de vorm maakt deel uit van het samengesteld wezen. God maakt dus deel uit van een samengesteld wezen. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>8</articulus>
  <type>arg</type>
  <index>3</index>
  <reference>1.3.8.arg</reference>
  <nl>Alle dingen die zonder verschil zijn, zijn gelijk. Welnu God en de eerste stof verschillen niet. Dus zijn ze volkomen gelijk. Maar de eerste stof maakt deel uit van het samengestelde wezen, en bijgevolg ook God. De minder zin wordt bewezen als volgt : Alle dingen die verschillen, verschillen door een of ander verschil, en moeten daarom samengesteld zijn. Welnu God en de eerste stof zijn volkomen enkelvoudig. Dus verschillen ze niet. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>8</articulus>
  <type>sc</type>
  <index>1</index>
  <reference>1.3.8.sc</reference>
  <nl>Dit is echter in strijd met het getuigenis van Dionysius die in zijn Boek Over de Goddelijke Namen (IIe H.) zegt: &#171; God is noch door aanraking, noch op enige andere wijze met de dingen verbonden, als een deel er van &#187;. Ook zegt het Boek Over de Oorzaken (20e stelling) : &#171; De eerste oorzaak bestuurt alle dingen, zonder er deel van uit te maken &#187;. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>8</articulus>
  <type>co</type>
  <index>1</index>
  <reference>1.3.8.co</reference>
  <nl>Aangaande deze kwestie heerst er een drievoudige dwaling. Enkelen immers hebben gemeend, dat God de wereldziel was, zoals blijkt uit Augustinus in het VIIe Boek van zijn Godsstad (VIe H.). Hiertoe brengt men ook hen terug, die gezegd hebben dat God de ziel was van de eerste hemel. Anderen, nl. de Almaricianen, hebben gemeend dat God het vormelijk beginsel is van alle dingen. Ook David van Dinant dwaalde niet op allerdwaaste wijze God als de eerste stof te beschouwen. Deze drie meningen nu zijn klaarblijkelijk verkeerd, omdat God onmogelijk deel kan uitmaken van de dingen buiten Hem, en dit noch als vormelijk, noch als stoffelijk beginsel. 1. God is de eerste werkende oorzaak, gelijk we hierboven gezegd hebben (IIe Kw., 3e Art.). De werkende oorzaak nu is nooit &#233;&#233;n en hetzelfde wezen als de vorm van het uitwerksel, maar komt er alleen maar naar de soort mee overeen : de mens brengt een anderen mens voort, en de stof valt niet alleen niet samen met de werkende oorzaak, maar ze komt er zelfs niet soortelijk mee overeen, omdat de stof in aanleg, de werkende oorzaak in akt is. 2. God, die de eerste werkende oorzaak is, handelt onmiddellijk en uit zich zelf. Maar wat met iets anders wordt samengesteld, handelt zelf niet onmiddellijk en door zich zelf, wel het hele samengestelde ding : de hand werkt niet, maar de mens werkt met zijn hand, en het vuur verwarmt door de warmte. God kan dus geen deel uitmaken van een samengesteld wezen. 3. Geen enkel deel van een samengesteld wezen kan het volstrekt allereerste zijn onder de dingen, ook niet de stof en de vorm, die de eerste samenstellende delen zijn. De stof toch is in aanleg, en de aanleg komt in ieder opzicht na de akt, zoals uit het voorgaande blijkt (IIIe Kw., 1e Art.). De vorm nu, die. deel uitmaakt van het samengestelde wezen, is een deelhebbende vorm. Evenals nu het deelhebbende komt na hetgeen van nature is, zo geldt dit ook voor wat medegedeeld is. Zo komt het vuur in de dingen die van &#171; vurige &#187; aard zijn, na het vuur op zich zelf. Welnu, hierboven (IIe Kw., 3e Art.), werd aangetoond, dat God het zonder enige beperking eerste wezen is. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>8</articulus>
  <type>ad</type>
  <index>1</index>
  <reference>1.3.8.ad</reference>
  <nl>God is het zijn van alle dingen als werkende en oerbeeld-oorzaak, maar niet door zijn wezenheid. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>8</articulus>
  <type>ad</type>
  <index>2</index>
  <reference>1.3.8.ad</reference>
  <nl>Het Woord is een oerbeeld-vorm, en geen vorm, die een deel is van een samengesteld wezen. </nl>
  </lemma>
<lemma>
    <liber>1</liber>
  <quaestio>3</quaestio>
  <articulus>8</articulus>
  <type>ad</type>
  <index>3</index>
  <reference>1.3.8.ad</reference>
  <nl>Enkelvoudige dingen verschillen inderdaad niet door een of ander verschil, want dit is aan de samengestelde dingen eigen. Zo zijn de mens en het paard onderscheiden door het soortelijk verschil van redelijk en niet-redelijk. Maar die soortelijke verschillen zijn verder niet door andere verschillen onderscheiden. Willen we nauwkeurig spreken, dan mogen we niet zeggen, dat ze van elkaar verschillen, maar moeten we zeggen, dat het andere dingen zijn. Daarom zegt ook de Wijsgeer in het Xe Boek van de Metaphysica (IXe B., IIIe H., Nr 6) : &#171; Anders zijn wordt volstrekt gezegd; verschillen, met betrekking tot iets &#187;. Willen we dus nauwkeurig spreken, dan moet gezegd, dat God en de eerste stof niet verschillen, maar iets anders zijn, en wel door zichzelf; zij zijn dus niet &#233;&#233;n en hetzelfde. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus />
  <type>pr</type>
  <index>1</index>
  <reference>1.4.pr</reference>
  <nl>Na Gods enkelvoudigheid beschouwd te hebben, moeten we zijn volmaaktheid behandelen. En aangezien al wat volmaakt is, ook in gelijke mate goed is, zullen we eerst spreken over Gods volmaaktheid en daarna over Gods goedheid. Over zijn volmaaktheid stellen we drie vragen : 1e) Is God volmaakt? 2e) Is zijn volmaaktheid zo verheven, dat Hij in zich de volmaaktheden van alle dingen bevat? 3e) Zijn de schepselen aan God gelijk? </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>1</articulus>
  <type>arg</type>
  <index>1</index>
  <reference>1.4.1.arg</reference>
  <nl>Men beweert, dat God niet volmaakt is. Volmaaktheid is immers datgene wat geheel en al voltooid, dus afgewerkt is. Welnu, God is niet gemaakt. Hij is dus ook niet volmaakt. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>1</articulus>
  <type>arg</type>
  <index>2</index>
  <reference>1.4.1.arg</reference>
  <nl>God is het eerste beginsel der dingen. Maar de beginselen der dingen zijn onvolmaakt, zoals het zaad, dat het beginsel is van dieren en planten. God is dus ook onvolmaakt. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>1</articulus>
  <type>arg</type>
  <index>3</index>
  <reference>1.4.1.arg</reference>
  <nl>Gods wezenheid is het zijn zelf, zoals hierboven bewezen is (IIIe Kw., 4e Art.). Welnu, het zijn zelf is het meest onvolmaakte, aangezien het 't meest algemene is, dat nader bepaald wordt in al wat bestaat. God is dus onvolmaakt. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>1</articulus>
  <type>sc</type>
  <index>1</index>
  <reference>1.4.1.sc</reference>
  <nl>Bij Mattheus echter lezen we (5, 48) : &#171; Weest volmaakt, zoals uw hemelse Vader volmaakt is. &#187; </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>1</articulus>
  <type>co</type>
  <index>1</index>
  <reference>1.4.1.co</reference>
  <nl>Naar het getuigenis van de Wijsgeer in het XIIe Boek der Metaphysica zijn er onder de vroegste wijsgeren, de Pythagore&#235;rs en Speusippus nl., die het eerste beginsel niet voor het beste en het meeste volmaakte hielden. Dat kwam hierdoor, omdat ze zich alleen tot het stoffelijk beginsel bepaalden, dat inderdaad het meest onvolmaakte is. Daar de stof als zodanig in aanleg is, moet het eerste stoffelijk beginsel het meest in aanleg zijn en aldus het meest onvolmaakt. Maar God is het eerste beginsel, niet in de orde der stoffelijke oorzaken, maar in die der werkende, en dat beginsel is het meest volmaakte. Want is de stof als zodanig in aanleg, het werkend wezen is als zodanig in akt. Het eerste werkend beginsel moet dan ook het meest in akt zijn en dus het meest volmaakt. Iets is immers volmaakt in zover het in akt is, want volmaakt is datgene waar niets aan ontbreekt om op de hem eigen wijze volmaakt te zijn. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>1</articulus>
  <type>ad</type>
  <index>1</index>
  <reference>1.4.1.ad</reference>
  <nl>Gregorius zegt in het Ve Boek van zijn Zedenkundige Verhandelingen : &#171; We spreken van de verheven dingen in God slechts stamelende: Want iets wat niet gemaakt werd, kan eigenlijk niet volmaakt genoemd worden &#187;. En toch kunnen wij God volmaakt noemen. In de dingen die worden, noemen we immers iets volmaakt in zover het overgaat van aanleg tot akt, zodat het woord &#171; volmaakt &#187; gebruikt wordt om aan te duiden al wat metterdaad is, hetzij het dit, is door volmaakt-worden, of niet. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>1</articulus>
  <type>ad</type>
  <index>2</index>
  <reference>1.4.1.ad</reference>
  <nl>Het stoffelijk beginsel dat bij ons onvolmaakt is, kan niet in ieder opzicht het eerste zijn, maar er moet iets anders aan voorafgaan, dat volmaakt is. Zo wordt het zaad, al is het ook het levensbeginsel van het uit zaad geteelde dier, afgescheiden van een voorafbestaand dier, of van een plant. De akt moet immers de potentie voorafgaan, aangezien wat in aanleg is enkel tot akt overgaat door een in akt zijnde wezen. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>1</articulus>
  <type>ad</type>
  <index>3</index>
  <reference>1.4.1.ad</reference>
  <nl>Het zijn zelf is het allervolmaaktste; het is immers de akt van alles, want niets is metterdaad, tenzij in zover het bestaat. Het zijn zelf is dus de daadwerkelijkheid van alle dingen, en van de vormen zelf. Het verhoudt zich dus niet tot iets anders, gelijk datgene wat iets in zich opneemt zich verhoudt tot datgene wat opgenomen wordt, maar wel als het ontvangene tot het ontvangende. Spreekt men van het zijn van een mens, van een paard of van een ander wezen, dan neemt men het zijn als dat wat vorm geeft en opgenomen wordt, en niet als datgene waaraan het zijn toekomt. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>2</articulus>
  <type>arg</type>
  <index>1</index>
  <reference>1.4.2.arg</reference>
  <nl>Men beweert, dat de volmaaktheden van alle dingen in God niet zijn. Hij is immers enkelvoudig, zoals hierboven bewezen werd (IIIe Kw., 7e Art.). De volmaaktheden der dingen echter zijn talrijk en verschillend. Ze zijn dus niet in God. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>2</articulus>
  <type>arg</type>
  <index>2</index>
  <reference>1.4.2.arg</reference>
  <nl>Tegenovergestelde hoedanigheden kunnen niet in hetzelfde ding zijn. Welnu, de volmaaktheden der dingen zijn tegenovergestelde hoedanigheden. Ieder ding toch wordt eerst voltooid door zijn soortelijk verschil, en de verschillen waardoor het geslacht verdeeld wordt en waardoor de soorten ontstaan, zijn tegenovergestelde hoedanigheden. Aangezien dus tegenovergestelde hoedanigheden niet samen in hetzelfde ding kunnen bestaan, kunnen niet al de volmaaktheden der dingen in God zijn. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>2</articulus>
  <type>arg</type>
  <index>3</index>
  <reference>1.4.2.arg</reference>
  <nl>Het leven is volmaakter dan het zijn, en de wijsheid volmaakter dan het leven. Welnu, Gods wezenheid is zijn eigen bestaan. Hij bezit dus niet de volmaaktheid van het leven, noch die van de wijsheid. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>2</articulus>
  <type>sc</type>
  <index>1</index>
  <reference>1.4.2.sc</reference>
  <nl>Volgens Dionysius&#8217; getuigenis in zijn Boek Over de Goddelijke Namen (Ve H.), bezit God echter alle volmaaktheden in de eenheid van zijn bestaan. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>2</articulus>
  <type>co</type>
  <index>1</index>
  <reference>1.4.2.co</reference>
  <nl>In God zijn de volmaaktheden van alle dingen; Hij is in elk opzicht volmaakt omdat, volgens de Commentator, in zijn commentaar op het Ve Boek der Metaphysica, geen enkele hoedanigheid van welke soort ook Hem ontbreekt. En op twee wijzen kan dit bewezen worden. 1. Iedere volmaaktheid van het uitwerksel moet in de werkende oorzaak teruggevonden worden; echter niet immer op dezelfde wijze : &#243;fwel naar dezelfde aard, bij een &#233;&#233;nzinnig werkend wezen, gelijk het de mens is die een mens voortbrengt; &#243;fwel op een meer volmaakte wijze, als het een dubbelzinnig werkende oorzaak is: zo is in de zon alleen de gelijkenis der dingen die door de zonnekracht ontstaan. Want het is duidelijk dat het uitwerksel vooraf in aanleg dient te bestaan in de werkende oorzaak. Vooraf bestaan in de kracht van de werkende oorzaak, is niet op onvolmaakte, maar wel op meer volmaakte wijze voorafbestaan, hoewel vooraf bestaan in de stoffelijke oorzaak slechts een voorafbestaan is op onvolmaakte wijze, omdat de stof als zodanig onvolmaakt is, terwijl het werkend wezen als zodanig volmaakt is. God nu is de werkende oorzaak van de dingen, en bijgevolg moeten de volmaaktheden van alle dingen op een meer voortreffelijke wijze in Hem vooraf bestaan. Wat ook Dionysius zegt in zijn werk Over de Goddelijke Namen (Ve H.) : &#171; Men mag van God niet zeggen : Hij is dit en niet dat; Hij is immers alles, als de oorzaak van alles &#187;. 2. Hierboven (voorg. Kw., 4e Art.) werd bewezen, dat God het door zich zelf bestaande zijn is. Hieruit volgt, dat Hij de gehele volmaaktheid van het zijn moet bezitten. Verduidelijken we dit door een voorbeeld : is er een warm ding dat niet geheel warmte is, dan is dit omdat de warmte er niet geheel aan meegedeeld werd; was er een op zichzelf bestaande warmte, dan kon er geen warmtekracht aan ontbreken. Aangezien nu God het zelfstandig-staande zijn zelf is, bezit Hij de volheid van het zijn. Daaronder nu valt iedere volmaaktheid, want iets is volmaakt inzover het wezen heeft. God bezit dus alle volmaaktheden. En ook daarover spreekt Dionysius, wanneer hij zegt (t. a. pl.) : &#171; God is niet op deze of gene wijze, maar Hij bezit vooraf in zichzelf, geheel onbegrensd en onveranderlijk, geheel het zijn &#187;, en hij voegt er aan toe, dat God het zijn is van alles wat bestaat. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>2</articulus>
  <type>ad</type>
  <index>1</index>
  <reference>1.4.2.ad</reference>
  <nl>Evenals, volgens het getuigenis van Dionysius (t. a. pl.) &#171; eenzelfde zon, door steeds aan alles hetzelfde licht te schenken, al de zelfstandigheden en al de verscheidenheden en verschillende hoedanigheden der stoffelijke wereld voortbrengt, omdat ze alle op gelijke wijze bestaan in hare gelijke oorzakelijkheid, zo moet nog veel meer alles, natuurlijkerwijze verenigd, vooraf bestaan in de oorzaak van alles &#187;. Daaruit volgt, dat wat op zich zelf beschouwd verschillend is, in God als &#233;&#233;n wezen bestaat, en zo geen afbreuk doet aan Gods enkelvoudigheid. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>2</articulus>
  <type>ad</type>
  <index>2</index>
  <reference>1.4.2.ad</reference>
  <nl>Hierdoor blijkt ook het antwoord op de tweede opwerping. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>2</articulus>
  <type>ad</type>
  <index>3</index>
  <reference>1.4.2.ad</reference>
  <nl>Zoals Dionysius zegt in hetzelfde hoofdstuk, is naar het begripsonderscheid het zijn volmaakter dan het leven, en het leven volmaakter dan de wijsheid; toch is het levend wezen volmaakter dan het louter zijnde, omdat hetgeen leeft ook een wezen is, en de wijze een wezen is, en leeft. Het zijnde sluit weliswaar leven en wijs zijn niet in, daar wat aan het zijn maar deelachtig is, er niet in elk opzicht aan deelachtig hoeft te zijn; maar het zijn zelf bevat in zich het leven en de wijsheid, omdat geen enkele der zijnsvolmaaktheden kan ontbreken aan het zijn, dat door en op zichzelf bestaat. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>3</articulus>
  <type>arg</type>
  <index>1</index>
  <reference>1.4.3.arg</reference>
  <nl>Men beweert, dat geen enkel schepsel aan God gelijk kan zijn. Er wordt immers in de Psalmen gezegd (Ps. 83, 8) : &#171; Onder de goden is er niemand uw gelijke &#187;. Welnu, slechts de verhevenste schepselen worden goden genoemd, als hadden ze deel aan de godheid. De andere schepselen gelijken dus nog minder op Hem. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>3</articulus>
  <type>arg</type>
  <index>2</index>
  <reference>1.4.3.arg</reference>
  <nl>Een gelijkenis is een zekere vergelijking. Welnu, er is geen vergelijking mogelijk tussen dingen, welke naar het geslacht verschillen. Dus is er ook geen gelijkenis. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>3</articulus>
  <type>arg</type>
  <index>3</index>
  <reference>1.4.3.arg</reference>
  <nl>Gelijk zijn de dingen die naar hun vorm overeenkomen. Welnu, niets komt naar de vorm met God overeen. Bij geen enkel wezen buiten God is de wezenheid het bestaan. Dus is geen enkel schepsel aan God gelijk. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>3</articulus>
  <type>arg</type>
  <index>4</index>
  <reference>1.4.3.arg</reference>
  <nl>Bij dingen die op elkaar gelijken is de gelijkenis wederkerig. Zo dus een schepsel op God gelijkt, dan moet God ook op de schepselen gelijken, wat indruist tegen het woord van Isa&#239;as (40, 18) : &#171; Met wie hebt gij God gelijk gemaakt? &#187; </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>3</articulus>
  <type>sc</type>
  <index>1</index>
  <reference>1.4.3.sc</reference>
  <nl>Die mening is echter in strijd met wat we lezen in de Genesis (11, 26) : &#171; Maken we de mens naar ons beeld en gelijkenis &#187;, en in de Ie Johannesbrief (3, 2) : &#171; Wanneer Hij ons zal verschijnen, zullen we Hem gelijk zijn &#187;. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>3</articulus>
  <type>co</type>
  <index>1</index>
  <reference>1.4.3.co</reference>
  <nl>Gelijkenis is gegrond op een overeenkomst in de vorm. Daar deze overkomst op velerlei wijze kan verwezenlijkt worden, is ook de gelijkenis velerlei. Er zijn immers dingen die op elkander gelijken, omdat ze dezelfde vorm bezitten naar dezelfde aard en in dezelfde maat. Deze dingen gelijken niet enkel op elkander, maar zijn in hun gelijkenis hetzelfde. Zo gelijken twee evenzeer witte dingen elkander in de witheid. En dit is de meest volmaakte gelijkenis. &#8212; Andere dingen gelijken op elkander omdat ze dezelfde vorm bezitten naar dezelfde aard, maar niet in dezelfde maat, doch slechts meer of minder. Een minder wit voorwerp b. v. gelijkt op een witter. En dit is een onvolmaakte gelijkenis. &#8212; Een derde soort van wezens treffen we aan, die op elkander gelijken omdat ze dezelfde vorm bezitten, doch niet volgens dezelfde aard. Dit is het geval met de niet &#233;&#233;nzinnig werkende wezens. Ieder werkend wezen als zodanig werkt iets uit dat op hem gelijkt. Dit nu geschiedt door de wezensvorm. In het uitwerksel is er dus een gelijkenis met de vorm van het werkend wezen. Behoort de werkende oorzaak tot dezelfde soort als het uitwerksel, dan zal er tussen beide een soortelijke gelijkenis zijn in de vorm : zo brengt de mens een mens voort. Zijn echter de werkende oorzaak en het uitwerksel niet van dezelfde soort, dan kan er nog gelijkenis zijn, hoewel geen soortelijke. Dit is het geval met al de dingen die door de kracht der zon worden voortgebracht : zij gelijken er enigerwijze op; echter is het geen soortgelijkenis, maar slechts een geslachtsgelijkenis. Is er nu een werkende oorzaak die tot geen enkel geslacht behoort, dan zal haar uitwerksel nog minder gelijkenis vertonen met de vorm der werkende oorzaak : ze zal noch naar de soort, noch naar het geslacht, maar slechts analogisch gelijk zijn, zoals het zijn aan alle wezens gemeen is. En aldus gelijken alle dingen, die van God uitgaan, op Hem; in zover ze wezens zijn, gelijken ze op het eerste en algemeen beginsel van alle zijn. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>3</articulus>
  <type>ad</type>
  <index>1</index>
  <reference>1.4.3.ad</reference>
  <nl>Dionysius zegt in zijn boek Over de Goddelijke Namen (9e H.) : &#171; Wanneer de Schriftuur zegt dat niets op God gelijkt, dan sluit dit niet iedere gelijkenis met Hem uit. Immers, dezelfde dingen gelijken op God, en verschillen van Hem. Ze gelijken op Hem in zover ze Hem nabootsen, die niet volmaakt nagebootst kan worden. Zij verschillen van Hem, in zover zij bij hun oorzaak ten achter blijven &#187;. En dit verschil bestaat niet alleen in een verschillenden graad, gelijk het minder witte verschilt van het meer witte; maar het ligt hierin, dat zij noch naar de soort, noch naar het geslacht met Hem overeenkomen. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>3</articulus>
  <type>ad</type>
  <index>2</index>
  <reference>1.4.3.ad</reference>
  <nl>De verhouding tussen God en de schepselen is niet zoals die van dingen welke tot verschillende geslachten horen. God staat immers buiten elk geslacht, en is het beginsel van alle geslachten. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>3</articulus>
  <type>ad</type>
  <index>3</index>
  <reference>1.4.3.ad</reference>
  <nl>Er is geen gelijkenis tussen God en de schepselen, naar een overeenkomst in de vorm, als zouden ze samen tot het zelfde geslacht of tot dezelfde soort behoren, maar er is alleen een analogische gelijkenis tussen God en de schepselen, in zover God door zijn eigen wezenheid is, en de schepselen zijn omdat ze deel hebben aan het zijn. </nl>
  </lemma>
<lemma>
    <liber>1</liber>
  <quaestio>4</quaestio>
  <articulus>3</articulus>
  <type>ad</type>
  <index>4</index>
  <reference>1.4.3.ad</reference>
  <nl>We kunnen wel aannemen, dat er enige gelijkenis is tussen de mens en God, maar volstrekt niet dat God aan de mens gelijk is. Immers, zoals Dionysius (t. a. pl.) zegt, is er maar een wederzijdse gelijkenis tussen die dingen, welke tot eenzelfde orde behoren; niet tussen de oorzaak en het uitwerksel. Zo zeggen we wel, dat de beeltenis gelijkt op de mens, maar niet omgekeerd. En zo kunnen we ook zeer goed zeggen, dat het schepsel op enige wijze op God gelijkt, maar niet dat God gelijkt op het schepsel. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus />
  <type>pr</type>
  <index>1</index>
  <reference>1.5.pr</reference>
  <nl>We dienen nu te onderzoeken wat het goede is, eerst het goede in het algemeen, dan het goddelijk goed-zijn. Over het goede in het algemeen onderzoeken wij : 1e) Of het goede en het zijnde naar hun wezenheid gelijk zijn. 2e) In de veronderstelling dat ze alleen naar het begrip verschillen, wat is dan volgens hun begrippen het eerste, het goede of het wezen? 3e) In de veronderstelling dat het zijnde het eerste is, is dan elk zijnde, ieder wezen goed? 4e) Tot welke oorzaak is de natuur van het goede herleidbaar? 5e) Bestaat het begrip van het goede in maat, soort en orde? 6e) De verdeling van het goede in eerzaam, nuttigheids- en genotsgoed. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>1</articulus>
  <type>arg</type>
  <index>1</index>
  <reference>1.5.1.arg</reference>
  <nl>Men beweert, dat er een wezenlijk verschil is tussen het goede en het zijnde. Bo&#235;tius zegt immers in zijn Boek Over de Tijdstippen : &#171; Ik zie in, dat de dingen door iets anders goed zijn dan door datgene waardoor ze zonder meer zijn &#187;. Dus is er tussen beide een wezenlijk onderscheid. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>1</articulus>
  <type>arg</type>
  <index>2</index>
  <reference>1.5.1.arg</reference>
  <nl>Niets geeft aan zich zelf de vorm. Welnu, het goede ontstaat uit een vormgeving van het zijnde, zoals er staat in het boek Over de Oorzaken (20e en 21e Stelling). Dus verschilt het goede wezenlijk van het zijnde. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>1</articulus>
  <type>arg</type>
  <index>3</index>
  <reference>1.5.1.arg</reference>
  <nl>Iets kan meer of minder goed zijn. Maar bij het zijn is er van meer of minder geen spraak. Bijgevolg is er tussen het goede en het zijnde een wezenlijk onderscheid. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>1</articulus>
  <type>sc</type>
  <index>1</index>
  <reference>1.5.1.sc</reference>
  <nl>Naar het getuigenis echter van Augustinus in zijn werk Over de Christelijke Leer (1e B., 32e H.), zijn we goed in zover we zijn. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>1</articulus>
  <type>co</type>
  <index>1</index>
  <reference>1.5.1.co</reference>
  <nl>Tussen het goede en het zijnde is er geen wezenlijk, doch enkel een begripsonderscheid. Het wezen van het goede bestaat hierin, dat iets begeerlijk is. Daarom zegt de Wijsgeer in zijn Ethica (1e B., 1e H., Nr 1) : &#171; Goed is datgene wat alle wezens begeren &#187;. Het is echter duidelijk, dat iets begeerlijk is in zover het volmaakt is; ieder ding toch begeert zijn volmaaktheid. Welnu, ieder ding is volmaakt in zover het in akt is. Daarom is iets slechts goed naarmate het is: het zijn immers, of het bestaan, is de akt, de daadwerkelijkheid van ieder ding, zoals hierboven werd uiteengezet. (IIIe Kw., 4e Art., en IVe Kw., 1e en 2e Art.) Het is dus duidelijk, dat naar hun wezenheid het goede en het zijnde hetzelfde zijn; maar het goede bevat bovendien het begrip begeerlijk te zijn, wat in het zijnde niet vervat ligt. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>1</articulus>
  <type>ad</type>
  <index>1</index>
  <reference>1.5.1.ad</reference>
  <nl>Hoewel het goede en het zijnde wezenlijk hetzelfde zijn, verschillen ze toch naar hun begrippen, en daarom is er ook verschil tussen het zijnde zonder meer en het goede zonder meer. &#171; Zijn &#187; is immers, strikt genomen, metterdaad of in akt zijn. De akt nu staat in verband met de aanleg. &#171; Zijn &#187; zonder meer is dus : niet meer in aanleg zijn. Dit zijn is het zelfstandig zijn van ieder ding. Daarom is iets, zonder meer, door het zelfstandig zijn; door de werkelijkheden die er aan toegevoegd worden, is het echter op betrekkelijke wijze : zo is b. v. de witheid in een zeker opzicht een bepaald zijn. Want niet het wit zijn neemt de aanleg weg zonder meer, aangezien een ding moet zijn om wit te zijn. Het goede integendeel is iets volmaakts, dat begeerlijk is, en dus een begrip van voltooiing bevat. Daarom is goed zonder meer, wat geheel voltooid is. Wat niet de gehele volmaaktheid bezit, die hem toekomt, &#8212; hoewel het door metterdaad te zijn een zekere volmaaktheid bezit, &#8212; is niet volmaakt noch goed zonder meer, maar slechts in een bepaald opzicht. Iets dus wat het eerste zijn bezit, nl. het zelfstandig zijn, wordt gezegd te zijn, zonder meer, en goed te zijn in een bepaald opzicht, nl. in zover het een wezen is. Daarentegen, door de werkelijkheden die aan de zelfstandigheid worden toegevoegd, &#171; is &#187; iets op betrekkelijke wijze, en is het goed zonder meer. Wanneer Bo&#235;tius zegt : &#171; In de dingen is datgene waardoor ze goed zijn iets anders dan datgene waardoor ze zijn &#187;, dan moet dat in verband gebracht worden met goed zijn zonder meer, en met zijn zonder meer. Volgens de eerste akt immers is iets zonder meer; volgens de laatste, is het goed zonder meer, hoewel het volgens de eerste akt in een zeker opzicht goed is, en volgens de laatste akt in een zeker opzicht is. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>1</articulus>
  <type>ad</type>
  <index>2</index>
  <reference>1.5.1.ad</reference>
  <nl>Men kan zeggen, dat het goede een vormgeving is van het zijn, wanneer het gaat om hetgeen door de laatste akt goed is zonder meer. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>1</articulus>
  <type>ad</type>
  <index>3</index>
  <reference>1.5.1.ad</reference>
  <nl>Inderdaad kan iets meer of minder goed zijn, maar dit zegt men alleen voor zover er bijkomende volmaaktheden, b. v. de wetenschap, de deugd, aanwezig zijn. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>2</articulus>
  <type>arg</type>
  <index>1</index>
  <reference>1.5.2.arg</reference>
  <nl>Men beweert, dat, naar het begrip, het goede voorafgaat aan het zijnde. De orde der namen toch komt overeen met de orde van hetgeen door de namen wordt aangeduid. Welnu, Dionysius stelt in zijn boek Over de Goddelijke Namen (IIIe H.) onder de namen van God het goede v&#243;&#243;r het zijnde. Het goede gaat dus naar het begrip aan het zijnde vooraf. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>2</articulus>
  <type>arg</type>
  <index>2</index>
  <reference>1.5.2.arg</reference>
  <nl>In de orde der begrippen is datgene het eerste, wat meerdere dingen omvat. Welnu, het goede heeft geen grotere omvatting dan het zijnde; want Dionysius zegt (t. a. pl, 5e H.) : &#171; Het goede strekt zich uit tot de bestaande en niet-bestaande dingen, het zijnde enkel tot de bestaande &#187;. Dus gaat in de orde der begrippen het goede aan het zijnde vooraf. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>2</articulus>
  <type>arg</type>
  <index>3</index>
  <reference>1.5.2.arg</reference>
  <nl>Wat algemener is, gaat naar het begrip vooraf. Welnu het goede is algemener dan het zijnde. Het goede is immers begeerlijk. Welnu, voor sommigen is ook het niet-zijn begeerlijk. Want bij Mattheus (26, 24) wordt van Judas gezegd ; &#171; Het ware hem goed, zo hij niet geboren was &#187;. Dus gaat het goede, naar het begrip, vooraf aan het zijnde. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>2</articulus>
  <type>arg</type>
  <index>4</index>
  <reference>1.5.2.arg</reference>
  <nl>Niet alleen het zijn, maar ook het leven, de wijsheid en dergelijke, zijn begeerlijk. Daaruit zou men mogen afleiden, dat het zijn een bijzonder begeerlijk iets is, het goede integendeel algemeen begeerlijk. Dus gaat het goede, naar zijn begrip in elk opzicht vooraf aan het zijnde. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>2</articulus>
  <type>sc</type>
  <index>1</index>
  <reference>1.5.2.sc</reference>
  <nl>Volgens het boek Over de Oorzaken echter (4e Stelling) is het eerste in de geschapene wezens het zijn. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>2</articulus>
  <type>co</type>
  <index>1</index>
  <reference>1.5.2.co</reference>
  <nl>Het zijnde gaat aan het goede vooraf naar het begrip. Het begrip door de naam uitgedrukt is hetgeen het verstand begrijpt van een zaak, en dan door het woord aanduidt. Dus is, naar het begrip, datgene het eerste, wat op de eerste plaats valt onder het begrijpen van ons verstand, en het eerste wat onder het begrijpen valt van het verstand is het zijnde, want volgens de Wijsgeer in het IXe Boek der Metaphysica (VIIIe B., IXe H., Nr 6) is iets kenbaar in zover het metterdaad is. Daar nu het zijnde het eigen voorwerp van het verstand is, is het ook het eerst verstaanbare, zoals de klank het eerst-hoorbare is. Naar het begrip gaat het zijnde dus vooraf aan het goede. 1.5.2.ad Dionysius geeft de orde aan der goddelijke namen in verband met Gods oorzakelijkheid : wij benoemen immers, zo zegt hij, God, uitgaande van de schepselen, zoals wij de oorzaak naar de uitwerkselen benoemen. Het goede nu, in zover dit het begeerlijke betekent, sluit de verhouding in van de doeloorzaak. Dit is de eerste oorzaak, daar ieder handelend wezen alleen om een doel handelt, en zo de vorm in de stof wordt gebracht door de werkende oorzaak; daarom is de doeloorzaak de oorzaak der oorzaken. In de orde der oorzakelijkheid gaat dus het goede aan het zijnde vooraf, zoals het doel aan de vorm. En daarom valt onder de namen, die de goddelijke oorzakelijkheid uitdrukken, het goede te stellen v&#243;&#243;r het zijnde. Een tweede reden is de volgende: Daar de Platonici geen onderscheid maken tussen de stof en de privatie, vatten ze de stof op als een niet-zijnde. In dit geval strekt het begrip &#171; goed &#187; zich verder uit dan het begrip &#171; zijnde &#187;. De eerste stof toch heeft deel aan het goede, daar zij er naar streeft (niets streeft immers naar iets wat zijns gelijke niet is). Maar aan het zijnde heeft ze geen deel, daar ze als een &#171; niet-zijnde &#187; opgevat wordt. En daarom zegt Dionysius, dat het goede de niet bestaande dingen omvat. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>2</articulus>
  <type>ad</type>
  <index>1</index>
  <reference>1.5.2.ad</reference>
  <nl>Hieruit is ook de oplossing der tweede moeilijkheid duidelijk. Bovendien zou men ook nog kunnen antwoorden, dat het goede het bestaande en het niet-bestaande omvat, niet in de orde der toeschrijving, maar in de orde der oorzakelijkheid. Dan moeten we onder de niet-bestaande dingen verstaan, niet : dingen die volstrekt niet zijn, maar dingen die in aanleg en nog niet in akt zijn : het goede immers geldt als een doel, waarin niet alleen de daadwerkelijke dingen hun term vinden, maar waarnaar ook die dingen streven, die nog niet metterdaad zijn, doch enkel in aanleg. Het zijnde echter sluit alleen in, een verhouding van vormoorzakelijkheid, hetzij het gaat om de inwendige vorm zelf, hetzij het gaat om de uitwendige vorm of het oerbeeld : van die oorzakelijkheid nu kan alleen spraak zijn in de dingen die metterdaad zijn. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>2</articulus>
  <type>ad</type>
  <index>2</index>
  <reference>1.5.2.ad</reference>
  <nl>Het niet-zijn kan niet op zich zelf nagestreefd worden, maar alleen om een bijkomstige reden. Men verlangt immers de verwijdering van een kwaad. Maar een kwaad kan alleen verdwijnen door op te houden te zijn. De verwijdering van een kwaad wordt dan ook maar verlangd omdat het ons berooft van een wijze van zijn. Dus is alleen het zijn op zich zelf nastreefbaar, het niet-zijn is dit enkel op bijkomstige wijze, in zover men streeft naar iets waar men niet langer wil van beroofd blijven. En zo is het niet-zijn goed op toevallige wijze. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>2</articulus>
  <type>ad</type>
  <index>3</index>
  <reference>1.5.2.ad</reference>
  <nl>Het leven en de wetenschap en dergelijke worden nagestreefd in zover ze werkelijk zijn : in ieder streven is het voorwerp enig zijn. Daarom is alleen het zijn begeerlijk, en is er niets goed dan wat is. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>3</articulus>
  <type>arg</type>
  <index>1</index>
  <reference>1.5.3.arg</reference>
  <nl>Men beweert, dat niet ieder zijnde goed is. Het goede immers voegt iets toe aan het zijnde, zoals uit het voorgaande blijkt (1e Art.). Welnu, wat iets toevoegt aan het zijnde, beperkt het, zoals de zelfstandigheid, de hoegrootheid, de hoedanigheid en dergelijke het zijnde beperken. Het goede beperkt dus de omvang van het zijnde en daarom is niet ieder zijnde goed. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>3</articulus>
  <type>arg</type>
  <index>2</index>
  <reference>1.5.3.arg</reference>
  <nl>Geen enkel kwaad is goed, volgens het woord van Isa&#239;as (5, 20) : &#171; Wee u, die het kwade goed, en het goede kwaad noemt &#187;. Welnu er zijn dingen die &#171; kwaad &#187; genoemd worden. Dus is niet ieder zijnde goed. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>3</articulus>
  <type>arg</type>
  <index>3</index>
  <reference>1.5.3.arg</reference>
  <nl>Het goede is nastreefbaar. Welnu, de eerste stof is niet nastreefbaar, maar streeft alleen naar iets. Dus is de eerste stof niet goed, en is bijgevolg niet ieder zijnde goed. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>3</articulus>
  <type>arg</type>
  <index>4</index>
  <reference>1.5.3.arg</reference>
  <nl>De Wijsgeer zegt in het IIIe Boek der Metaphysica (IIe B., IIe H., Nr 2), dat er in de wiskunde geen goed-zijn is. Welnu, het wiskundige is ook een zijnde, anders was het geen object van een wetenschap. Dus is niet ieder zijnde goed. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>3</articulus>
  <type>sc</type>
  <index>1</index>
  <reference>1.5.3.sc</reference>
  <nl>Daartegenover staat echter, dat elk zijnde buiten God een schepsel Gods is. Welnu, &#171; alle schepselen Gods zijn goed &#187;, volgens de Ie Brief aan Timotheus (4, 4). God echter is het opperste goed. Bijgevolg is ieder zijnde goed. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>3</articulus>
  <type>co</type>
  <index>1</index>
  <reference>1.5.3.co</reference>
  <nl>Elk zijnde is, als zijnde, goed. Inderdaad, elk zijnde is, als zijnde, in akt, en is op enige wijze volmaakt : iedere akt immers is een zekere volmaaktheid. Welnu, wat volmaakt is, kan nagestreefd worden, zoals hierboven gezegd werd (1e Art.). Dus is ieder zijnde, als zodanig, goed. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>3</articulus>
  <type>ad</type>
  <index>1</index>
  <reference>1.5.3.ad</reference>
  <nl>De zelfstandigheid, de hoegrootheid, de hoedanigheid en de andere praedicamenten beperken de omvang van het zijnde tot een bepaalde wezenheid of natuur. Maar het goede wordt niet op dezelfde wijze toegevoegd aan het zijnde; het voegt immers aan het zijnde alleen toe, dat het nastreefbaar en volmaakt is, wat toekomt aan ieder zijnde van welke aard ook. Dus beperkt het goede de omvang van het zijnde niet. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>3</articulus>
  <type>ad</type>
  <index>2</index>
  <reference>1.5.3.ad</reference>
  <nl>Geen enkel zijnde is slecht in zover het is, maar alleen in zover er enig &#171; zijn &#187; aan ontbreekt. Zo is een mens slecht, in zover hij het zijn van de deugd niet heeft, en een slecht oog lis dat waaraan de scherpte van het gezicht ontbreekt. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>3</articulus>
  <type>ad</type>
  <index>3</index>
  <reference>1.5.3.ad</reference>
  <nl>Evenals de eerste stof alleen in aanleg zijnde is, zo is zij ook alleen in aanleg goed. Volgens de Platonici zou men kunnen zeggen, dat de eerste stof een &#171; niet-zijnde &#187; is, om het gemis dat er aan vastzit. Toch is de eerste stof enigszins aan het goede deelachtig, in zover ze naar het goede geordend of er aangepast aan is. Daarom kan er niet naar haar gestreefd worden, maar kan zij wel naar iets streven. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>3</articulus>
  <type>ad</type>
  <index>4</index>
  <reference>1.5.3.ad</reference>
  <nl>Het object van de wiskunde bestaat niet op zich zelf, afgescheiden van elk ander zijn; bestond het zo, dan was er iets goeds in, nl. z&#8217;n zijn. Maar de wiskundige hoegrootheid bestaat alleen in de begripsorde op zichzelf, in zover wij ze ons denken met voorbijzien van beweging en stof. Op dezelfde wijze abstraheren we haar ook van het doel, dat de werkende oorzaak beweegt. Er is nu geen bezwaar bij, dat het begrip van het goede in een verstandsding niet wordt teruggevonden. Immers, zoals hierboven werd uiteengezet (voorg. Art.), gaat het begrip &#171; zijnde &#187; aan het begrip &#171; goed &#187; vooraf. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>4</articulus>
  <type>arg</type>
  <index>1</index>
  <reference>1.5.4.arg</reference>
  <nl>Men beweert, dat het goede geen doeloorzaak is, maar eerder gelijk is aan de andere oorzaken. Dionysius zegt immers in zijn werk Over de Goddelijke Namen (IVe H.) : &#171; Het goede wordt als iets schoons aangezien &#187;. Welnu, het schone is een vorm-oorzaak, en dus ook het goede. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>4</articulus>
  <type>arg</type>
  <index>2</index>
  <reference>1.5.4.arg</reference>
  <nl>Wat goed is heeft een neiging om van z&#8217;n zijn mede te delen, volgens het woord van Dionysius, t. a. pl. : &#171; Door het goede is het, dat alle dingen zijn en bestaan &#187;. Welnu deze mededeelzaamheid is een uitoefening van werkende oorzakelijkheid. Dus is het goede een werkende oorzaak. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>4</articulus>
  <type>arg</type>
  <index>3</index>
  <reference>1.5.4.arg</reference>
  <nl>Augustinus zegt in zijn werk Over de Christelijke Leer (1e Boek, 32e H.) : &#171; Wij zijn, omdat God goed is &#187;. Welnu, wij hebben ons bestaan aan God te danken als aan een werkende oorzaak. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>4</articulus>
  <type>sc</type>
  <index>1</index>
  <reference>1.5.4.sc</reference>
  <nl>De Wijsgeer echter zegt in het IIe Boek zijner Physica (IIIe H., Nr 5) : &#171; Datgene waarom iets is, is als het doel en het goed van al het andere &#187;. Dus zijn het goede en de doeloorzaak &#233;&#233;n. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>4</articulus>
  <type>co</type>
  <index>1</index>
  <reference>1.5.4.co</reference>
  <nl>Aangezien het goede datgene is waar alles naar streeft, en daarin juist de doeloorzaak bestaat, is het duidelijk, dat het goed-zijn het doeloorzaak-zijn insluit. Nochtans veronderstelt het goede de werkende oorzaak en de vorm-oorzaak. Zo zien we, dat juist datgene wat zich het eerst laat gelden in het veroorzaken, het laatst verwezenlijkt wordt in het veroorzaakte. Dit is b. v. het geval met het vuur : het verwarmt v&#243;&#243;r het de vorm van het vuur doet ontstaan, hoewel de warmte volgt op de zelfstandigheidsvorm van het vuur. In de oorzakelijkheidsreeks hebben wij dus eerst het goede en het doel, dat de werkende oorzaak in beweging brengt; dan komt de werking van de werkende oorzaak, die de vorm aanbrengt; eindelijk volgt het ontstaan van de vorm. In het uitwerksel is het echter de omgekeerde orde : het eerste is de vorm, waardoor het uitwerksel een zijnde is; het tweede is de werkende kracht, volgens welke het volmaakt is in het zijn (ieder ding toch is, volgens het woord van de Wijsgeer in het IVe Boek Over de Luchtverschijnselen, volmaakt wanneer het zijns gelijke kan voortbrengen) ; eindelijk volgt het goede, waardoor in het zijnde de volmaaktheid als bekroond wordt. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>4</articulus>
  <type>ad</type>
  <index>1</index>
  <reference>1.5.4.ad</reference>
  <nl>Wel zijn het goede en het schone hetzelfde naar hun subject, omdat ze dezelfde grondslag hebben, nl. de vorm, en daarom wordt het goede aangezien voor iets schoons. Maar naar het begrip verschillen ze, want het goede staat in verband met het streefvermogen: het goede is immers datgene waar alles naar streeft. Daarom is het ook doeloorzaak, want het streefvermogen is als een beweging naar iets. Het schone echter staat in verband met het kenvermogen, want die dingen zijn schoon waarvan het zien behagen opwekt. Daarom bestaat de schoonheid in een gepaste verhouding : het zintuiglijk kenvermogen geniet immers van harmonievolle dingen omdat het er zich in terugvindt. Want ook het zintuiglijk kenvermogen is een rede, zoals ieder kenvermogen. Daar nu de kennis geschiedt door gelijk worden, en de gelijkenis in betrekking staat met de vorm, staat het schone in verband met de vorm-oorzaak. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>4</articulus>
  <type>ad</type>
  <index>2</index>
  <reference>1.5.4.ad</reference>
  <nl>In dezelfde zin waarin het doel gezegd wordt te bewegen, wordt ook gezegd, dat het goede een neiging heeft om van z&#8217;n zijn mede te delen. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>4</articulus>
  <type>ad</type>
  <index>3</index>
  <reference>1.5.4.ad</reference>
  <nl>Ieder wezen dat met wil begaafd is, is goed in zover zijn wil goed is: door de wil immers maken we gebruik van al wat in ons is. Een goed mens noemt men daarom niet iemand met een goed verstand, maar alleen iemand die een goeden wil heeft. De wil nu is naar het doel gericht als naar zijn eigen voorwerp. En de woorden van Augustinus : &#171; Wij zijn, omdat God goed is &#187;, moet men verstaan, alsof ze gezegd waren van het doel. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>5</articulus>
  <type>arg</type>
  <index>1</index>
  <reference>1.5.5.arg</reference>
  <nl>Men beweert, dat het goede niet bestaat in maat, soort en orde. Immers, het zijnde en het goede verschillen enkel door begripsonderscheid, zoals hierboven gezegd werd. (1e Art.) Maar de maat, de soort en de orde schijnen tot het begrip van het zijnde te behoren, zoals gezegd wordt in het Boek der Wijsheid (11, 21) : &#171; Gij hebt alles naar getal, gewicht en vasten maatstaf geschikt. &#187; Hiertoe worden de soort, de maat en de orde herleid, zoals Augustinus zegt in het vierde Boek van zijn Letterlijke Verklaring van het Boek der Schepping (IIIe H.) : &#171; De maatstaf geeft aan ieder ding zijn juiste maat, het getal geeft de soort, en het gewicht brengt alle dingen tot rust en vastheid &#187;. Het wezen van het goede bestaat dus niet in maat, soort en orde. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>5</articulus>
  <type>arg</type>
  <index>2</index>
  <reference>1.5.5.arg</reference>
  <nl>De maat, de soort en de orde zijn iets goed. Bestaat dus het wezen van het goede in maat, soort en orde, dan moet ook de maat een maat, een soort en een orde hebben; en eveneens de soort en orde. Maar zo zou men tot in het oneindige moeten voortgaan. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>5</articulus>
  <type>arg</type>
  <index>3</index>
  <reference>1.5.5.arg</reference>
  <nl>Het kwaad is het gemis van de maat, de soort en de orde. Maar het kwaad neemt het goede niet geheel weg. Dus bestaat het goede niet in maat, soort en orde. 1.5.5.arg Datgene waarin de wezenheid van het goede bestaat kan niet slecht zijn. En toch spreekt men van een slechte maat, een slechte soort en een slechte orde. Het wezen van het goede bestaat dus niet in maat, soort en orde. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>5</articulus>
  <type>arg</type>
  <index>4</index>
  <reference>1.5.5.arg</reference>
  <nl>Maat, soort en orde worden veroorzaakt door gewicht, getal en maatstaf, zoals uit de hierboven aangegeven woorden van Augustinus blijkt. Welnu niet alle dingen die goed zijn hebben getal, gewicht en maat. Zegt immers Ambrosius niet in zijn Hexaemeron (Ie Boek, IXe H.) : &#171; Het is eigen aan het licht, niet geschapen te zijn volgens getal, gewicht en maat &#187;. Het goede bestaat dus niet in maat, soort en orde. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>5</articulus>
  <type>sc</type>
  <index>1</index>
  <reference>1.5.5.sc</reference>
  <nl>Augustinus echter zegt in zijn Boek Over de natuur van het Goede (IIIe H.) : &#171; Deze drie : de maat, de soort en de orde, zijn als algemene goederen in de door God gemaakte dingen; zijn ze op grote schaal aanwezig, dan is er een groot goed; op kleine schaal, een klein goed; zijn ze er volstrekt niet, dan is er geen goed &#187;. Welnu, dit zou niet gebeuren indien het goede niet in die drie kenmerken bestond. Dus bestaat het goede in de maat, de soort en de orde. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>5</articulus>
  <type>co</type>
  <index>1</index>
  <reference>1.5.5.co</reference>
  <nl>Alles wordt goed genoemd, in zover het volmaakt is. Daarom immers is het begeerlijk, zoals hierboven gezegd werd. (1e en 3e Art.) Volmaakt is datgene waaraan volgens de aard van zijn volmaaktheid niets ontbreekt. Maar al wat is, is door zijn vorm, en de vorm veronderstelt sommige dingen, terwijl andere dingen er noodzakelijk uit voortvloeien. Daarom moet iets, om volmaakt en goed te zijn, een vorm hebben, alsmede alles wat er aan voorafgaat en wat er op volgt. De vorm veronderstelt de bepaling of verhouding, &#243;fwel der stoffelijke, &#243;fwel der werkende beginselen. Dit juist wordt met de maat bedoeld, en daarom zegt men, dat de maatstaf tot de maat voert. De vorm zelf wordt aangeduid door de soort; iets hoort immers tot een bepaalde soort door zijn vorm. Daarom vergelijkt men de soorten met de getallen; zoals de Wijsgeer zegt in het VIIIe Boek der Metaphysica (VIIe B., IIIe H., Nr 8) zijn de bepalingen der soorten als getallen, want evenals het getal verandert door toevoeging of aftrekking van een eenheid, zo wordt in de bepaling de soort veranderd door er het soortelijk verschil aan toe te voegen of af te nemen. Op de vorm volgt de doelstreving of de neiging naar de handeling of naar iets dergelijks : alle dingen immers handelen, en streven, in zover ze in akt zijn, naar hetgeen hun volgens hun vorm past. Dit nu staat in betrekking met gewicht en orde. Het begrip van het goede, in zover het dat van volmaakt-zijn dekt, is dus gelegen in maat, soort en orde. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>5</articulus>
  <type>ad</type>
  <index>1</index>
  <reference>1.5.5.ad</reference>
  <nl>Die drie dingen volgen slechts op het zijnde in zover het volmaakt is; en in die zin is het zijnde ook goed. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>5</articulus>
  <type>ad</type>
  <index>2</index>
  <reference>1.5.5.ad</reference>
  <nl>De maat, de soort en de orde zijn iets goed, juist, gelijk ze wezens zijn; niet dat ze op zichzelf bestaan, maar omdat door hun toedoen andere dingen zijn en goed zijn. Dus behoeven er geen andere dingen te zijn waardoor zij goed zijn. Ze zijn immers niet goed in die zin, dat ze door andere dingen als door hun wezensvorm goed zouden zijn, maar in die zin, dat door hen sommige dingen goed zijn als door hun wezensvorm : zo is ook het witte geen zijnde in die zin, als zou het door iets anders zijn, maar wel in die zin dat daardoor iets op een bijkomstige wijze is, nl. wit is. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>5</articulus>
  <type>ad</type>
  <index>3</index>
  <reference>1.5.5.ad</reference>
  <nl>Ieder zijn is volgens enige vorm. De maat, de soort en de orde volgen dus op elk zijn; zo heeft de mens een maat, een soort en een orde, in zover hij mens is; en hetzelfde geldt voor hem in zover hij wit is, en in zover hij deugdzaam is, en in zover hij geleerd is, en voor alles wat van hem gezegd wordt. Het kwade nu berooft de mens van een zeker zijn, zoals b. v. de blindheid van het ziende-zijn : dit neemt niet iedere maat, soort en orde weg, maar alleen die maat, soort en orde, die liggen opgesloten in het ziende-zijn. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>5</articulus>
  <type>ad</type>
  <index>4</index>
  <reference>1.5.5.ad</reference>
  <nl>We antwoorden met Augustinus in zijn Boek Over de natuur van het Goede (22e en 23e H.) : &#171; Elke maat, als zodanig, is goed. (En hetzelfde geldt van de soort en de orde.) Men spreekt nu van een slechte maat, soort of orde, omdat zij niet gegeven zijn in de maat waarin het moest, of omdat zij niet aangepast zijn aan de dingen waarbij ze horen; zij worden slecht genoemd omdat ze oneigen en ongepast zijn. &#187; Wanneer men zegt, dat het licht geen getal, gewicht en maat heeft, dan wil men dit niet absoluut beweren, maar alleen in zover men het licht vergelijkt bij de lichamelijke dingen; de kracht van het licht strekt zich immers uit tot alle lichamelijke dingen, omdat het een werkdadige hoedanigheid is van het eerste lichaam, dat oorzaak van verandering is, nl. de hemel. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>6</articulus>
  <type>arg</type>
  <index>1</index>
  <reference>1.5.6.arg</reference>
  <nl>Men beweert, dat de verdeling van het goede in eerzaam, nuttig en behaaglijk goed niet zeer geschikt is. Het goede immers wordt volgens de Wijsgeer in het 1e Boek van zijn Ethica (VIe H., Nr 2) ingedeeld volgens de tien categorie&#235;n. Welnu, het eerzame, nuttige en aangename kunnen in eenzelfde categorie zijn. Dus is dit geen gepaste verdeling van het goede. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>6</articulus>
  <type>arg</type>
  <index>2</index>
  <reference>1.5.6.arg</reference>
  <nl>Iedere verdeling steunt op tegenstelling. Welnu, deze drie zijn niet tegengesteld aan elkaar; het eerzame is immers ook behaaglijk, en geen enkel ding, wat niet eerzaam is, is nuttig. Indien die verdeling op tegenstelling berustte, dan dienden het eerzame en het nuttige tegenover elkander gesteld, zoals ook Cicero zegt in zijn werk Over de Ambtsplichten (IIe B., IIIe H.). Die verdeling is dus niet geschikt. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>6</articulus>
  <type>arg</type>
  <index>3</index>
  <reference>1.5.6.arg</reference>
  <nl>Waar het ene om het andere is, daar is eigenlijk alleen dit &#233;&#233;ne. Welnu, het nuttige is maar goed in zover het behaaglijk of eerzaam is. Het kan dus in de verdeling niet staan tegenover het behaaglijke en het eerzame. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>6</articulus>
  <type>sc</type>
  <index>1</index>
  <reference>1.5.6.sc</reference>
  <nl>Ambrosius geeft echter in zijn Boek Over de Ambtsplichten, (Ie Boek, 9e H.) die verdeling aan. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>6</articulus>
  <type>co</type>
  <index>1</index>
  <reference>1.5.6.co</reference>
  <nl>Oppervlakkig beschouwd, schijnt die verdeling alleen toepasselijk op het menselijk goed. Zo we echter het goede hoger en algemener beschouwen, dan zien we in, dat ze toepasselijk is op het goede als zodanig. Goed toch is wat begeerlijk is. Het is dus ook het einde van een streving. Het einde dezer beweging kan men vergelijken met de beweging van een natuurlijk lichaam. Welnu, aan de beweging van een natuurlijk lichaam komt er, volstrekt genomen, een einde, wanneer de uiterste grens bereikt is; in meer beperkten zin komt er ook een einde aan in een middelpunt, waardoor men de uiterste grens bereikt die aan de beweging een einde stelt. Het einde van een beweging is dus alles wat een einde stelt aan een deel der beweging. Als eindpunt van een beweging kan men echter aanzien &#243;f het ding zelf waarnaar gestreefd wordt, b. v. de plaats of de vorm; &#243;f de rust in dat ding. Passen we dit nu toe op de beweging van het streefvermogen. Wat maar in zekeren zin de beweging van het streefvermogen be&#235;indigt, als een middel om verder te streven, is het nuttige. Wat echter nagestreefd wordt als het laatste einde waar de beweging van het streefvermogen geheel tot stilstand komt, en waartoe het streefvermogen om die zaak zelve neigt, is het eerzame; eerzaam is immers wat op zich zelf verlangd wordt. Wat echter de beweging van het streefvermogen be&#235;indigt als een rust in iets dat werd verlangd, is het behaaglijk goed. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>6</articulus>
  <type>ad</type>
  <index>1</index>
  <reference>1.5.6.ad</reference>
  <nl>In zover het naar het subject met het zijnde gelijk is, wordt het goede ingedeeld in de tien praedicamenten; maar de verdeling die hier gegeven wordt is er toepasselijk op volgens de eigen aard van het goede. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>6</articulus>
  <type>ad</type>
  <index>2</index>
  <reference>1.5.6.ad</reference>
  <nl>Die verdeling is niet ingevoerd door dingen, maar wel door begrippen tegenover elkander te stellen. Die dingen zijn in de ware zin behaaglijk, welke alleen om hun behaaglijkheid kunnen worden nagestreefd; wat niet uitsluit, dat ze soms schadelijk en niet eerzaam zijn. Nuttig zijn die dingen welke om zich zelf niet verlangd worden, maar alleen in zover ze tot iets anders leiden, zoals het nemen van een bitter geneesmiddel. Eerzaam eindelijk zijn die dingen welke om zichzelf verlangd worden. </nl>
  </lemma>
<lemma>
    <liber>1</liber>
  <quaestio>5</quaestio>
  <articulus>6</articulus>
  <type>ad</type>
  <index>3</index>
  <reference>1.5.6.ad</reference>
  <nl>Het goede wordt in drie soorten verdeeld, niet zoals het eenzinnige dat op dezelfde wijze aan iets toegekend wordt, maar zoals het deelsgelijkende, dat naar een zekere verhouding van voorrang gezegd wordt. Aldus wordt het in de eerste en voornaamste plaats gezegd van het eerzame, daarna van het behaaglijke, en ten laatste van het nuttige. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus />
  <type>pr</type>
  <index>1</index>
  <reference>1.6.pr</reference>
  <nl>Nu dienen we Gods goed-zijn te behandelen, en daaromtrent worden er vier vragen gesteld : 1e) Komt het aan God toe, goed te zijn? 2e) Is God het opperste goed? 3e) Is Hij alleen naar zijn wezenheid goed? 4e) Zijn alle dingen goed door het goddelijk goed-zijn? </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>1</articulus>
  <type>arg</type>
  <index>1</index>
  <reference>1.6.1.arg</reference>
  <nl>Men beweert, dat het aan God niet toekomt goed te zijn. Het goede immers bestaat in maat, soort en orde. Welnu deze komen aan God niet toe, aangezien hij onmetelijk is en tot niets anders geordend. Het komt dus aan God niet toe, goed te zijn. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>1</articulus>
  <type>arg</type>
  <index>2</index>
  <reference>1.6.1.arg</reference>
  <nl>Het goede is datgene waar alles naar streeft. Welnu, niet alles streeft naar God, omdat niet alle wezens God kennen, en men enkel naar iets streeft voor zover men het kent. God is dus niet goed. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>1</articulus>
  <type>sc</type>
  <index>1</index>
  <reference>1.6.1.sc</reference>
  <nl>Jeremias echter zegt (3, 25) : &#171; De Heer is goed voor hen die op Hem hopen, en Voor diegenen die naar Hem zoeken &#187;. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>1</articulus>
  <type>co</type>
  <index>1</index>
  <reference>1.6.1.co</reference>
  <nl>Het komt in de eerste plaats aan God toe goed te zijn. Iets is immers goed in zover het begeerlijk is. Welnu, alles begeert zijn volmaaktheid. Maar de volmaaktheid en de vorm van het uitwerksel zijn een zekere gelijkenis met de werkende oorzaak, daar iedere werkende oorzaak haars gelijke voortbrengt. Daaruit volgt, dat elke werkende oorzaak begeerlijk is en dus goed, want dit wordt er in begeerd, er aan gelijk te worden. Daar God nu de eerste werkende oorzaak is van alles, is het duidelijk, dat het Hem toekomt goed te zijn en begeerlijk. Daarom kent Dionysius in zijn werk Over de Goddelijke Namen het goede toe aan God als aan de eerste werkende oorzaak, zeggende, dat God goed is &#171; omdat alles door Hem bestaat &#187;. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>1</articulus>
  <type>ad</type>
  <index>1</index>
  <reference>1.6.1.ad</reference>
  <nl>De maat, de soort en de orde zijn eigenschappen van het geschapen goed. In God is het goede als in zijn oorzaak; het komt Hem dan ook toe aan de andere dingen maat, soort en orde op te leggen, die dus in God zijn als in hun oorzaak. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>1</articulus>
  <type>ad</type>
  <index>2</index>
  <reference>1.6.1.ad</reference>
  <nl>Alle dingen streven naar God zelf, doordat ze naar hun eigen volmaaktheid streven, in zover nl. de volmaaktheden van alle dingen afbeeldingen zijn van het goddelijk wezen, zoals blijkt uit hetgeen we vroeger reeds zeiden (IVe Kw., 3e A.). Zo zijn er onder de wezens, die naar God streven, sommige, welke Hem naar Hemzelf kennen : het zijn de redelijke schepselen. Andere kennen Hem alleen naar enkele mededelingen van zijn goed-zijn : het zijn de zintuiglijk-kennende wezens. Ten slotte zijn er schepselen welke een natuurstreving bezitten zonder kennis; ze neigen naar hun doel onder de invloed van een hoger, met kennis begaafd wezen. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>2</articulus>
  <type>arg</type>
  <index>1</index>
  <reference>1.6.2.arg</reference>
  <nl>Men beweert, dat God het opperste goed niet is. Het opperste goed voegt immers iets toe aan het goede, anders zou het eigen zijn aan alle goed. Welnu iets waaraan iets anders toegevoegd wordt, is samengesteld. Dus is het opperste goed samengesteld. Welnu God is volstrekt enkelvoudig, zoals hierboven werd bewezen. (IIIe Kw., 7e Art.) Dus is God het opperste goed niet. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>2</articulus>
  <type>arg</type>
  <index>2</index>
  <reference>1.6.2.arg</reference>
  <nl>Het goede is datgene waar alles naar streeft, zoals de Wijsgeer zegt (Ie Boek zijner Ethica, Ie H., Nr 1). Welnu, buiten God. die het einddoel is van alles, wordt niets gevonden, waar alles naar streeft. Er is dus niets goed buiten God. Dit blijkt ook uit de woorden van Mattheus (19,17) : &#171; Niemand is goed, tenzij God alleen &#187;. Maar men spreekt van het hoogste, in vergelijking met de andere, zoals van het warmste, in vergelijking met alle warme dingen. Dus mag men God niet het hoogste goed noemen. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>2</articulus>
  <type>arg</type>
  <index>3</index>
  <reference>1.6.2.arg</reference>
  <nl>Het opperste veronderstelt een vergelijking. Welnu, dingen die niet tot hetzelfde geslacht behoren, kunnen bij elkaar niet vergeleken worden. Zo kan men van iets zoets niet zeggen dat het meer of minder zoet is dan een lijn. Omdat God nu niet tot hetzelfde geslacht behoort als de andere goede wezens, zoals blijkt uit het voorgaande (IIIe Kw., 5e Art.; IVe Kw., 3e Art., antw. op de 3e bed.), is het duidelijk, dat men God niet het opperste goed mag noemen, met betrekking tot de andere goede wezens. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>2</articulus>
  <type>sc</type>
  <index>1</index>
  <reference>1.6.2.sc</reference>
  <nl>Volgens Augustinus echter in het Ie Boek van zijn werk Over de Drie-eenheid (IIe H.) is de H. Drievuldigheid het opperste goed, dat aanschouwd wordt door zeer zuivere zielen. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>2</articulus>
  <type>co</type>
  <index>1</index>
  <reference>1.6.2.co</reference>
  <nl>God is het opperste goed, zonder meer, en niet enkel het hoogste in een bepaalde orde of geslacht. We hebben aan God het goede toegekend, omdat al de nagestreefde volmaaktheden van Hem uitgaan als van hun eerste oorzaak, zoals we hierboven zeiden (1e Art.). Ze gaan echter niet van God uit als van een gelijksoortige oorzaak, zoals blijkt uit wat vroeger gezegd werd (IVe Kw., 3e Art.), maar ze gaan van Hem uit als van een oorzaak die niet van dezelfde aard is als haar uitwerkselen, noch in soort, noch in geslacht. Want bij een gelijksoortige oorzaak is de gelijkenis tussen uitwerksel en oorzaak dezelfde, bij een ongelijksoortige oorzaak echter niet, omdat deze verhevener is dan het uitwerksel. Zo is b. v. de warmte op een verhevener wijze in de zon dan in het vuur. Hieruit leiden we af, dat, aangezien het goede in God is als in de eerste niet gelijksoortige oorzaak van alles, dit in Hem is op de verhevenste wijze. En daarom zeggen we, dat Hij het opperste goed is. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>2</articulus>
  <type>ad</type>
  <index>1</index>
  <reference>1.6.2.ad</reference>
  <nl>Het opperste goed voegt aan het goede geen absolute werkelijkheid toe, doch enkel een betrekking. De betrekking nu, volgens welke iets van God gezegd wordt met betrekking tot de schepselen, is niet werkelijk in God, maar alleen in de schepselen; in God is ze een begripsding. Zo is er ook een betrekking tussen de kennis en het kenbare, niet in zover het kenbare in betrekking staat tot de kennis, maar in zover de kennis in betrekking staat tot het kenbare. En zo is er ook in het opperste goed geen samenstelling, maar staan alle dingen er verre bij ten achter. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>2</articulus>
  <type>ad</type>
  <index>2</index>
  <reference>1.6.2.ad</reference>
  <nl>Het gezegde : &#171; Het goede is datgene waar alles naar streeft &#187;, moet niet aldus begrepen worden, alsof elk goed door allen werd nagestreefd, doch in die zin, dat alles wat nagestreefd wordt enig goed is. Wanneer Lucas zegt : &#171; Buiten God is niemand goed &#187;, dient dit verklaard te worden van het goede naar zijn wezenheid, zoals straks zal gezegd worden (volg. Art.). </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>2</articulus>
  <type>ad</type>
  <index>3</index>
  <reference>1.6.2.ad</reference>
  <nl>Dingen welke tot verschillende geslachten behoren, en niet tot hetzelfde geslacht, zijn niet te vergelijken. Welnu, God behoort niet tot hetzelfde geslacht als het andere goed, niet in die zin echter als zou Hij in enig ander geslacht zijn, maar in die zin, dat Hij boven alle geslachten is, en het beginsel van alle geslachten. Hij wordt dus op overtreffende wijze met de anderen vergeleken. En zo kan er spraak zijn van een vergelijking bij het opperste goed. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>3</articulus>
  <type>arg</type>
  <index>1</index>
  <reference>1.6.3.arg</reference>
  <nl>Men beweert, dat God niet alleen naar zijn wezenheid goed is. Zoals immers het &#233;&#233;ne met het zijnde omkeerbaar is, zo is ook het goede er mede omkeerbaar, zoals hierboven bewezen is. (Ve Kw., 1e Art.) Welnu, elk zijnde is naar zijn wezenheid &#233;&#233;n. Dus is het ook naar zijn wezenheid goed. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>3</articulus>
  <type>arg</type>
  <index>2</index>
  <reference>1.6.3.arg</reference>
  <nl>Het goede is datgene, waar alles naar streeft. En daar alles naar het zijn streeft, is het zijn van ieder ding zijn goed. Welnu ieder ding is door zijn wezenheid, zoals de Wijsgeer zegt in het IVe Boek der Metaphysica (IIIe B., IIe H., Nr 5). Dus is ieder ding ook goed door zijn wezenheid. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>3</articulus>
  <type>arg</type>
  <index>3</index>
  <reference>1.6.3.arg</reference>
  <nl>Ieder ding is goed door zijn goed-zijn. Is er dus iets dat niet door zijn wezenheid goed is, dan zal zijn goed-zijn zijn wezenheid niet zijn. En daar dit goed-zijn een zijnde is, moet dit zijnde ook goed zijn; en nog eens geldt hetzelfde voor dit goed-zijn. We zijn dus verplicht, &#243;fwel tot in het oneindige op te klimmen, &#243;fwel te komen tot een goed-zijn, dat niet goed is door enig vreemd goed-zijn. Om dezelfde reden moeten wij ons aan het eerste houden. Ieder ding is dus goed naar zijn wezenheid. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>3</articulus>
  <type>sc</type>
  <index>1</index>
  <reference>1.6.3.sc</reference>
  <nl>Bo&#235;tius zegt daarentegen in zijn Boek Over de Tijdstippen, dat alle dingen buiten God deel hebben aan zijn goed-zijn. Ze zijn dus niet goed naar hun wezenheid. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>3</articulus>
  <type>co</type>
  <index>1</index>
  <reference>1.6.3.co</reference>
  <nl>God alleen is naar zijn wezenheid goed. Immers, iets is goed in zover het volmaakt is. Welnu, de volmaaktheid van een ding is drievoudig, want een ding is volmaakt : 1) in zover het is; 2) in zover er enige bijkomstigheden aan toegevoegd worden, nodig voor de volmaaktheid zijner werking; 3) in zover het iets anders bereikt dan zijn doel. Passen wij dit toe op het vuur : zijn eerste volmaaktheid bestaat in het zijn, dat het heeft door zijn zelstandigheidsvorm. Zijn tweede volmaaktheid bestaat in de warmte, het licht, de droogte, enz. Zijn derde volmaaktheid is, dat het op zijn plaats blijft rusten. Die drievoudige volmaaktheid komt aan geen enkel schepsel toe naar zijn wezen, maar alleen aan God. Alleen Gods wezenheid is immers gelijk aan zijn bestaan, en alleen zijn wezen kent geen bijkomstigheden. Want wat van andere wezens op bijkomstige wijze gezegd wordt, dat komt aan God toe naar zijn wezenheid, b. v. de macht, de wijsheid, enz., zoals blijkt uit het hierboven gezegde. (IIIe Kw., 6e Art.) Ook is God niet tot iets anders geordend als tot zijn doel, want Hij is zelf het einddoel van alle dingen. Het is dus duidelijk, dat God alleen naar zijn wezenheid iedere volmaaktheid bezit. En daarom is Hij alleen naar zijn wezenheid goed. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>3</articulus>
  <type>ad</type>
  <index>1</index>
  <reference>1.6.3.ad</reference>
  <nl>Eenheid betekent geen volmaaktheid, maar alleen onverdeeldheid, die onverdeeldheid nl. die aan elk wezen toekomt naar zijn wezenheid. De wezenheid der enkelvoudige dingen is onverdeeld &#233;n in feitelijkheid, &#233;n in aanleg, terwijl de wezenheid der samengestelde dingen enkel in feitelijkheid onverdeeld is. En daarom moet ieder ding &#233;&#233;n zijn naar zijn wezenheid; echter niet goed naar zijn wezenheid, zoals in de leerstelling werd uiteengezet. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>3</articulus>
  <type>ad</type>
  <index>2</index>
  <reference>1.6.3.ad</reference>
  <nl>Ofschoon ieder ding goed is omdat het is, volgt hieruit toch niet, dat de wezenheid van een geschapen ding zijn bestaan is. En daarom is een geschapen ding niet goed naar zijn wezenheid. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>3</articulus>
  <type>ad</type>
  <index>3</index>
  <reference>1.6.3.ad</reference>
  <nl>Het goed-zijn van het geschapen ding is zijn wezenheid niet, maar iets wat er aan toegevoegd is, ofwel zijn bestaan, ofwel een bijkomstige volmaaktheid, ofwel zijn ordening naar een doel. Die toegevoegde goedheid is goed, evenals ze een zijnde is. Welnu, ze is een zijnde, omdat door haar iets is, niet alsof zij zelf door iets anders was. Dus is dit toegevoegd goed-zijn goed, omdat daardoor iets goed is, maar niet in die zin, dat het goed is door een ander goed-zijn. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>4</articulus>
  <type>arg</type>
  <index>1</index>
  <reference>1.6.4.arg</reference>
  <nl>Men beweert, dat alles goed is door het goddelijk goed-zijn. Augustinus zegt immers in zijn werk Over de Drie-eenheid (VIIIe B., 3e H.) : &#171; Er is dit goed en dat goed. Neem beide weg, en aanschouw het goede zelf, als ge kunt. Dan zult gij God zien, die niet goed is door een ander goed, maar het goede is van alle goed &#187;. Welnu alles is goed door zijn goed. Dus is alles goed door het goede, dat God is. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>4</articulus>
  <type>arg</type>
  <index>2</index>
  <reference>1.6.4.arg</reference>
  <nl>Bo&#235;tius zegt in zijn werk Over de Tijdstippen, dat alle dingen goed zijn in zover ze tot God geordend zijn; maar ze zijn tot God geordend om de goddelijke goedheid. Alles is dus goed door het goddelijk goed-zijn. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>4</articulus>
  <type>sc</type>
  <index>1</index>
  <reference>1.6.4.sc</reference>
  <nl>Daar kan echter tegen worden ingebracht, dat alle dingen goed zijn in zover ze bestaan. Welnu de dingen bestaan, niet door het goddelijk bestaan, maar door hun eigen bestaan. Dus zijn alle dingen niet goed door het goddelijk goed-zijn, maar door hun eigen goed-zijn. </nl>
  </lemma>
<lemma>
    <liber>1</liber>
  <quaestio>6</quaestio>
  <articulus>4</articulus>
  <type>co</type>
  <index>1</index>
  <reference>1.6.4.co</reference>
  <nl>De dingen die met andere in betrekking staan, kunnen zeer goed aangeduid worden door iets wat buiten hen ligt. Zo zegt men, dat iets &#171; geplaatst &#187; is, naar de ingenomen plaats; &#171; gemeten &#187;, naar de aangelegde maatstaf. Wat echter de absolute dingen betreft, hierover lopen de meningen uiteen. Plato nam immers aan, dat van alle dingen de soort-begrippen een afzonderlijk bestaan hadden; voor hem worden dan de enkelingen naar die soorten genoemd, als aan die op zich bestaande soorten deelachtig. Zo is Socrates een mens omdat hij deelachtig is aan de afzonderlijk-bestaande idee van mens. Evenals Plato de afzonderlijk-bestaande idee van mens en van paard aannam, die hij noemde : de mens-op-zichzelf en het paard-op-zichzelf, zo nam hij ook de afzonderlijk-bestaande idee&#235;n aan van het zijnde en van het &#233;&#233;ne, die hij noemde : het zijnde-op-zichzelf en het ene-op-zichzelf; voor hem wordt alles u zijnde &#187; of &#171; &#233;&#233;n &#187; genoemd, omdat het deelachtig is aan dat zijnde en aan dat &#233;&#233;ne. Daar nu verder het goede omkeerbaar is met het zijnde, zoals ook het &#233;&#233;ne er mee omkeerbaar is, daarom noemde hij het goede-op-zichzelf, God, en worden volgens hem alle dingen goed genoemd om hun deelhebben aan Gods goed-zijn. Die mening is echter onredelijk, in zover ze het afzonderlijk bestaan der natuurlijke soorten aanneemt, wat dan ook de herhaalde grief is van Aristoteles. Maar volstrekt zeker, is het, dat er een eerste wezen is, dat door zijn wezenheid is en goed is, en dat we God noemen, zoals hierboven bewezen werd (IIe Kw., 3e Art.), en wat ook Aristoteles aanneemt. Ieder wezen mag dus goed en zijnde genoemd worden in zover het door een zekere gelijkwording deel heeft aan het eerste zijnde, dat door zijn wezenheid is en goed is. Die deelname echter is er slechts een verwijderde en bovendien zeer gebrekkige, zoals hierboven werd uiteengezet. (IVe Kw., 3e Art.) Alles is dus goed door het goddelijk goed-zijn, dat de eerste voorbeeld-oorzaak, de eerste werkende oorzaak en het laatste doel is van elk goed-zijn. Maar bovendien is alles goed door een gelijkenis met het goddelijk goed-zijn, dat op elk wezen uitgedrukt is; en die gelijkenis komt aan ieder ding formeel toe, en naar haar wordt alles benoemd. Zo kan men tevens zeggen &#233;n dat er &#233;&#233;n goedheid is in alle dingen, &#233;n dat er vele zijn. En hieruit blijkt het antwoord op de bedenkingen. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus />
  <type>pr</type>
  <index>1</index>
  <reference>1.7.pr</reference>
  <nl>Na de volmaaktheid van God, moeten wij zijn oneindigheid beschouwen, alsook zijn tegenwoordigheid in de dingen. Men schrijft Hem immers toe, dat Hij overal en in alle wezens is, omdat Hij door geen ruimte omvat wordt en oneindig is. Aangaande Gods oneindigheid vragen wij ons af : 1e) Of God oneindig is. 2e) Of er buiten Hem nog iets anders naar zijn wezen oneindig is. 3e) Of iets oneindig kan zijn in hoegrootheid. 4e) Of iets oneindig kan zijn in hoeveelheid. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>1</articulus>
  <type>arg</type>
  <index>1</index>
  <reference>1.7.1.arg</reference>
  <nl>Men beweert, dat God niet oneindig is. Al wat oneindig is, is immers onvolmaakt, want het is maar een deel van een wezen, nl. de stof, zoals Aristoteles zegt in het IIIe Boek zijner Physica (VIe H.). Daar God nu allervolmaaktst is, kan Hij niet oneindig zijn. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>1</articulus>
  <type>arg</type>
  <index>2</index>
  <reference>1.7.1.arg</reference>
  <nl>Volgens Aristoteles (Ie Boek zijner Physica, IIe H., Nr 10) komen eindig en oneindig toe aan de hoegrootheid. Maar in God is er geen hoegrootheid, want Hij is geen lichaam, zoals hierboven werd bewezen. (IIIe Kw., Ie Art.) Hij kan dus niet oneindig zijn. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>1</articulus>
  <type>arg</type>
  <index>3</index>
  <reference>1.7.1.arg</reference>
  <nl>Wat zo op &#233;&#233;n plaats is, dat het niet tegelijk elders is, is eindig naar de ruimte. Bijgevolg is ook datgene wat zo dit wezen is, dat het niet, tegelijk een ander wezen is, eindig naar de wezenheid. Maar dit is juist het geval met God: Hij is toch geen steen, noch hout. Dus is Hij niet oneindig naar de zelfstandigheid. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>1</articulus>
  <type>sc</type>
  <index>1</index>
  <reference>1.7.1.sc</reference>
  <nl>Dit is echter in strijd met wat Damascenus zegt in zijn werk Over het Ware Geloof (Ie B., IVe H.) : &#171; God is oneindig, eeuwig, en kan door geen ruimte omvat worden &#187;. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>1</articulus>
  <type>co</type>
  <index>1</index>
  <reference>1.7.1.co</reference>
  <nl>Zoals in het IIIe Boek der Physica (IVe H.) gezegd wordt, hebben al de oude wijsgeren aan het eerste beginsel de oneindigheid toegeschreven, en met reden, daar ze opmerkten hoe de dingen er zonder ophouden uit voortvloeien. Sommigen echter vergisten zich aangaande de natuur van het eerste beginsel, en dwaalden dan ook aangaande zijn oneindigheid. Menende, dat het eerste beginsel stoffelijk was, schreven zij het ook een stoffelijke oneindigheid toe, en zeiden ze, dat een oneindig groot lichaam het eerste beginsel was van alle dingen. Oneindig wordt, iets genoemd wat geen einde heeft; nu kan de stof door de vorm, en de vorm door de stof beperkt worden, De stoffelijke oorzaak wordt beperkt door de vorm-oorzaak, in zover de stof, v&#243;&#243;r haar vereniging met de vorm, met meerdere vormen kan verenigd worden; wordt ze echter met een bepaalden vorm verenigd, dan wordt zij er door beperkt. De vorm-oorzaak wordt door de stoffelijke oorzaak beperkt, in zover de vorm, op zichzelf beschouwd, aan vele dingen kan meegedeeld worden; wordt hij echter met de stof verenigd, dan wordt hij uitsluitend met dit bepaald ding verbonden. Van de ene kant nu wordt de stof volmaakt door de vorm die haar beperkt, en daarom is het oneindige, dat aan de stof wordt toegekend, een onvolmaaktheid. Wij denken ons dan immers een stof zonder vorm. Van de andere kant echter wordt de vorm niet volmaakt door de stof, maar zijn mededeelbaarheid wordt er integendeel door beperkt. Daarom is de oneindigheid, die aan de vorm toekomt in zover hij door geen stof bepaald wordt, een volmaaktheid. Uit het vroeger behandelde (IVe Kw., 1e Art.) blijkt, dat van alle dingen het bestaan het meest het formele is. Het goddelijk bestaan is niet in iets anders opgenomen, maar staat geheel op zichzelf, zoals we hierboven bewezen hebben. (IIIe Kw., 4e Art.) Zo is het duidelijk, dat God oneindig en volmaakt is. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>1</articulus>
  <type>ad</type>
  <index>1</index>
  <reference>1.7.1.ad</reference>
  <nl>Het antwoord op de eerste bedenking blijkt uit wat in de Leerstelling gezegd wordt. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>1</articulus>
  <type>ad</type>
  <index>2</index>
  <reference>1.7.1.ad</reference>
  <nl>De uiterste grens van de hoegrootheid is zoveel als haar vorm: de figuur toch, die in het begrensd-zijn van de hoegrootheid bestaat, is er ook een vorm van. Bijgevolg is het oneindige dat aan de hoegrootheid toekomt, dit oneindige wat van de stof afhangt en, zoals gezegd, wordt dit aan God niet toegekend. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>1</articulus>
  <type>ad</type>
  <index>3</index>
  <reference>1.7.1.ad</reference>
  <nl>Gods zijn wordt juist daardoor van al het overige onderscheiden, &#8212; en daardoor ook verschillen alle andere wezens er van &#8212; dat het op zichzelf bestaat en niet in iets anders wordt opgenomen, en daarom is het dan ook oneindig. Als er b. v. een op zichzelf bestaande witheid was, dan verschilde ze van iedere witheid die in een subject is, door het feit, dat zij in geen enkel subject zou zijn. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>2</articulus>
  <type>arg</type>
  <index>1</index>
  <reference>1.7.2.arg</reference>
  <nl>Men beweert, dat er iets buiten God naar zijn wezenheid oneindig kan zijn. De kracht van een wezen is immers evenredig met zijn wezenheid. Als nu de wezenheid van God oneindig is, dan is ook zijn kracht oneindig, en kan Hij een oneindig uitwerksel voortbrengen, want de kracht wordt gemeten naar wat ze uitwerkt. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>2</articulus>
  <type>arg</type>
  <index>2</index>
  <reference>1.7.2.arg</reference>
  <nl>Wat een oneindige kracht bezit, heeft ook een oneindige wezenheid. Welnu, het geschapen verstand bezit een oneindige kracht, want het kent het universele, dat zich tot een oneindig aantal enkelheden kan uitstrekken. Bijgevolg is elke geschapen verstandelijke zelfstandigheid oneindig. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>2</articulus>
  <type>arg</type>
  <index>3</index>
  <reference>1.7.2.arg</reference>
  <nl>De eerste stof is iets anders dan God; dit werd vroeger bewezen. (IIIe Kw., 8e Art.) Maar de eerste stof is oneindig. Dus kan er iets buiten God oneindig zijn. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>2</articulus>
  <type>sc</type>
  <index>1</index>
  <reference>1.7.2.sc</reference>
  <nl>Daartegenover staat echter dat, zoals Aristoteles zegt in het IIIe Boek der Physica (IVe H., Nr 7) iets wat oneindig is, niet van iets anders afhankelijk kan zijn. Buiten God nu is alles afhankelijk van God als van het eerste beginsel. Daarom kan buiten God niets oneindig zijn. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>2</articulus>
  <type>co</type>
  <index>1</index>
  <reference>1.7.2.co</reference>
  <nl>We bedoelen hier : oneindig in strikten zin, want men kan toegeven, dat iets buiten God oneindig kan zijn in een bepaald opzicht en volgens een zekere manier van spreken. Als we b. v. spreken van de oneindigheid die aan de stof toekomt, dan is het klaarblijkelijk, dat alles wat op enige wijze in akt is, een zekeren vorm heeft, waardoor de stof bepaald wordt. Maar de stof die met een zelfstandigheidsvorm verenigd is, behoudt nog het vermogen om met meerdere bijkomstige vormen verenigd te worden. En op die wijze kan iets, wat strikt genomen eindig is, in een zeker opzicht oneindig genoemd worden: zo zouden we hout, dat naar zijn vorm-oorzaak eindig is, oneindig kunnen noemen, in zover het &#8217;t vermogen heeft om een onbeperkt aantal gedaanten aan te nemen. Spreken we echter van de oneindigheid die aan de vorm toekomt, dan is het duidelijk, dat dingen waarvan de vorm met de stof verenigd is, eindig zijn, en op geen enkele wijze oneindig. Zijn er nu sommige vormen, die niet in de stof ontvangen zijn, maar op zich zelf bestaan, zoals sommigen van de engelen menen, dan zijn die wezens alleen oneindig in een bepaald opzicht, te weten voor zover hun vormoorzaak niet begrensd noch beperkt wordt door de stof, maar in eigenlijke zin kunnen ze niet oneindig zijn. Daar echter een geschapen vorm, welke op die wijze op zichzelf bestaat, niet zijn eigen bestaan is, maar het bestaan heeft, moet dit bestaan gedragen en beperkt worden door een bepaalde natuur. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>2</articulus>
  <type>ad</type>
  <index>1</index>
  <reference>1.7.2.ad</reference>
  <nl>Het is strijdig met de natuur zelf van iets dat voortgebracht wordt, dat zijn wezenheid hetzelfde zou zijn als zijn bestaan. Het zelfstandig staande zijn is immers geen geschapen zijn. En daarom is het een tegenspraak, dat iets wat voortgebracht is, oneindig zou zijn. En zoals God, al is dan ook zijn macht oneindig, onmogelijk iets kan voortbrengen, dat een niet-voortgebracht ding zou zijn, &#8212; daar zou immers tegenspraak in liggen, &#8212; zo kan Hij onmogelijk iets voortbrengen wat strikt gesproken oneindig zou zijn. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>2</articulus>
  <type>ad</type>
  <index>2</index>
  <reference>1.7.2.ad</reference>
  <nl>Inderdaad strekt de kracht van het verstand zich in zekeren zin uit tot het oneindige. Maar dit volgt hieruit, dat het verstand een vormoorzaak is die niet in de stof is opgenomen, maar &#243;fwel er geheel van afgescheiden is, zoals de wezenheid der engelen, &#243;fwel minstens een verstandelijk vermogen, dat geen akt is van een of ander orgaan der met het lichaam verbonden verstandelijke ziel. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>2</articulus>
  <type>ad</type>
  <index>3</index>
  <reference>1.7.2.ad</reference>
  <nl>De eerste stof bestaat niet op zichzelf in de natuur, omdat ze niet in akt is, maar alleen in aanleg; daarom is ze eerder iets wat medegeschapen, dan iets wat geschapen wordt. Toch is ze, zelfs naar haar aanleg, niet oneindig in strikten zijn, maar alleen in een bepaald opzicht, want haar ontvankelijkheid strekt zich alleen uit tot de natuurvormen. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>3</articulus>
  <type>arg</type>
  <index>1</index>
  <reference>1.7.3.arg</reference>
  <nl>Men beweert, dat iets metterdaad oneindig kan zijn naar de hoegrootheid. De wiskunde geeft immers geen onjuist begrip van de dingen. Van iets abstractie maken is geen onwaarheid spreken, zoals Aristoteles zegt in het IIe Boek der Physica. (IIe H., Nr 3.) Maar de wiskunde spreekt over het oneindige naar de hoegrootheid. Denken wij ons, zo zegt men in de meetkunde, een oneindige lijn. Het is dus niet onmogelijk, dat iets naar de hoegrootheid oneindig is. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>3</articulus>
  <type>arg</type>
  <index>2</index>
  <reference>1.7.3.arg</reference>
  <nl>Wat niet strijdig is met de natuur van een wezen, kan aan dit wezen toekomen. Welnu, het strijdt niet met de natuur van de hoegrootheid, dat ze oneindig is, maar de oneindigheid, zo goed als de eindigheid, wordt aangezien als een eigenschap er van. Een oneindige hoegrootheid is dus niet onmogelijk. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>3</articulus>
  <type>arg</type>
  <index>3</index>
  <reference>1.7.3.arg</reference>
  <nl>De hoegrootheid is verdeelbaar tot in het oneindige. De onafgebroken hoegrootheid toch wordt door Aristoteles in het IIIe Boek der Physica (Ie H., Nr 1) bepaald als iets wat in het oneindige deelbaar is. Maar eenzelfde ding kan twee tegenover elkaar staande hoedanigheden ontvangen. Tegenover verdeling nu staat toevoeging en tegenover vermindering vermeerdering, en zo kan de hoegrootheid toenemen tot in het oneindige. Een oneindige hoegrootheid is dus mogelijk. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>3</articulus>
  <type>arg</type>
  <index>4</index>
  <reference>1.7.3.arg</reference>
  <nl>Beweging en tijd zijn alleen uitgebreid en onafgebroken door de hoegrootheid van het lichaam dat beweegt, zoals in het IVe Boek der Physica gezegd wordt (XIe H., Nr 1). Het strijdt echter niet met de natuur van tijd en beweging, dat ze oneindig zouden zijn, daar elk ondeelbaar punt van de tijd of van een kringvormige beweging tegelijk begin en einde is. Dus strijdt het ook niet met de natuur van de hoegrootheid, dat ze oneindig zou zijn. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>3</articulus>
  <type>sc</type>
  <index>1</index>
  <reference>1.7.3.sc</reference>
  <nl>Daartegenover echter staat, dat ieder lichaam een oppervlakte heeft, en alles wat een oppervlakte heeft eindig is : de oppervlakte toch is juist de uiterste grens van een eindig lichaam, en daarom is ieder lichaam eindig. Deze redenering gaat ook op voor vlak en lijn, zodat er niets oneindig is naar de hoegrootheid. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>3</articulus>
  <type>co</type>
  <index>1</index>
  <reference>1.7.3.co</reference>
  <nl>Oneindig zijn naar de wezenheid is niet hetzelfde als oneindig zijn naar de hoegrootheid. Bestond er een lichaam, oneindig naar de hoegrootheid, b. v. vuur of lucht, dan zou het niet oneindig zijn naar de wezenheid, want deze zou door de vormoorzaak beperkt zijn tot een zekere soort, en door de stof tot een bepaald individu. Daar we uit het voorgaande reeds weten, dat geen enkel schepsel oneindig is naar de wezenheid, moeten we alleen nog onderzoeken of een geschapen wezen oneindig kan zijn naar de hoegrootheid. In dit verband moet er op gelet, dat een lichaam, dat een volkomen hoegrootheid is, in een dubbel opzicht kan beschouwd worden, zowel wiskundig, wanneer wij er alleen de hoegrootheid in beschouwen, als wel natuurkundig, wanneer wij er ook vorm en stof in beschouwen. Dat een fysisch lichaam niet metterdaad oneindig kan zijn, spreekt vanzelf. Elk fysisch lichaam toch heeft een bepaalden zelfstandigen vorm. Welnu, met de zelfstandige vorm hangen de bijkomstigheden samen, en daarom brengt een bepaalde vorm bepaalde bijkomstigheden mede, o. w. de hoegrootheid. Elk fysisch lichaam heeft dan ook een naar minimum en maximum bepaalde hoegrootheid, zodat het onmogelijk oneindig kan zijn. Dit blijkt trouwens ook uit de beweging. Elk natuurlichaam heeft een beweging die er van nature eigen aan is; maar een oneindig lichaam kan zulk een beweging niet bezitten : noch in rechte lijn, want alleen de dingen die buiten hun natuurlijke plaats zijn bewegen van nature in rechte lijn; een oneindig lichaam kan echter onmogelijk buiten zijn eigen plaats zijn, daar het geheel de ruimte zou innemen, en zo onverschillig welke plaats de eigen plaats van dit lichaam zou zijn; noch kringvormig, want in deze beweging neemt een deel van het lichaam de plaats in die een ander deel had ingenomen, en dit is onmogelijk voor een cirkelvormig oneindig lichaam: inderdaad, als men van uit een middelpunt twee lijnen trekt, dan lopen die lijnen des te verder uiteen, naarmate ze van het middelpunt verwijderd zijn. Maar in een oneindig lichaam zouden die lijnen oneindig van elkaar af liggen, en zou de ene nooit de plaats van de andere kunnen bereiken. Ook een mathematisch lichaam kan oneindig zijn. Denken wij ons een werkelijk bestaand mathematisch lichaam; dit lichaam moeten wij ons voorstellen met een zekere vormoorzaak, want niets is in akt tenzij door zijn vorm. Daar nu de vorm van de hoegrootheid als zodanig de gedaante is, zal dit lichaam een zekere gedaante moeten hebben. Maar dan zal het ook eindig zijn, want elke gedaante wordt door grenzen afgesloten. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>3</articulus>
  <type>ad</type>
  <index>1</index>
  <reference>1.7.3.ad</reference>
  <nl>De meetkundige beweert niet, dat die lijn metterdaad oneindig is; hij volstaat niet zich een lijn te denken die metterdaad eindig is, maar waarvan hij de lengte kan verminderen, zoveel als het nodig is, &#8212; en zulke lijn noemt hij &#171; oneindig &#187;. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>3</articulus>
  <type>ad</type>
  <index>2</index>
  <reference>1.7.3.ad</reference>
  <nl>Het is waar, oneindig zijn is niet strijdig met de hoegrootheid als zodanig; het is echter wel strijdig met elke soort van de hoegrootheid, b. v. met een twee of drie ellebogen lange, of met een cirkelvormige of driehoekige. Maar wat voor elke soort onmogelijk is, is het ook voor het geslacht. En daarom kan er geen oneindige hoegrootheid zijn. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>3</articulus>
  <type>ad</type>
  <index>3</index>
  <reference>1.7.3.ad</reference>
  <nl>Het oneindige dat aan de hoegrootheid kan toegekend worden komt van de stof, zoals hierboven gezegd is (1e Art., antw. op de 2e bed.). Bij verdeling nu heeft men te doen met de stof, want de delen zijn als het stoffelijke. Voegt men integendeel iets aan een wezen toe, dan benadert men het geheel, dat als het vormelijk element is. Daarom kan men niet tot in het oneindige iets aan de hoegrootheid toevoegen, maar ze alleen tot in het oneindige verdelen. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>3</articulus>
  <type>ad</type>
  <index>4</index>
  <reference>1.7.3.ad</reference>
  <nl>De delen van tijd en beweging zijn niet alle tegelijk in akt, maar wel het een na het andere, en zo is de mogelijkheid tot verdere verwerkelijking vermengd met hun in akt zijn. De hoegrootheid daarentegen is in haar geheel in akt, en daarom is dit soort oneindigheid dat aan de hoegrootheid eigen is en haar toekomt door de stof, strijdig met het geheel dat de hoegrootheid is, hoewel het niet strijdig is met het geheel dat tijd of beweging uitmaakt. Aan de stof komt het immers toe, steeds voor verdere verwerkelijking vatbaar te zijn. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>4</articulus>
  <type>arg</type>
  <index>1</index>
  <reference>1.7.4.arg</reference>
  <nl>Men beweert, dat een metterdaad oneindige veelheid mogelijk is. Elke mogelijkheid toch kan verwerkelijkt worden. Maar elk getal kan tot in het oneindige vermenigvuldigd worden. Bijgevolg is een metterdaad oneindige veelheid niet onmogelijk. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>4</articulus>
  <type>arg</type>
  <index>2</index>
  <reference>1.7.4.arg</reference>
  <nl>Van elke soort kan er een individu in akt bestaan. Maar de soorten der gedaanten zijn oneindig in aantal. Dus kan er ook een oneindig aantal gedaanten in akt bestaan. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>4</articulus>
  <type>arg</type>
  <index>3</index>
  <reference>1.7.4.arg</reference>
  <nl>Als twee dingen onderling niet tegenstrijdig zijn, kunnen ze naast elkaar bestaan. Bestaat er dus een zeker aantal wezens, dan kan steeds een ander aantal wezens er aan toegevoegd worden, die met de eerste niet strijdig zijn. Na die tweede veelheid, een derde, en zo tot in het oneindige, zodat teen metterdaad oneindige veelheid mogelijk is. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>4</articulus>
  <type>sc</type>
  <index>1</index>
  <reference>1.7.4.sc</reference>
  <nl>Daartegenover staat echter wat het Boek der Wijsheid zegt (11,21): &#171; Alles hebt Gij in gewicht, getal en maat geordend &#187;. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>4</articulus>
  <type>co</type>
  <index>1</index>
  <reference>1.7.4.co</reference>
  <nl>Op de hier gestelde vraag heeft men een dubbel antwoord gegeven. Het was immers de mening van Avicenna en Al-Ghazel, dat een metterdaad oneindig aantal wel onmogelijk is, wanneer men een aantal bedoelt, dat uiteraard oneindig is, maar niet wanneer men een aantal bedoelt, dat slechts op toevallige wijze oneindig zou zijn. Een aantal is uiteraard oneindig, als het bestaan er van nodig is om een zeker uitwerksel mogelijk te maken. En zo opgevat, is een oneindig aantal niet mogelijk : dan zou immers een uitwerksel afhangen van een oneindig aantal oorzaken; en in die veronderstelling zou het onmogelijk kunnen tot stand komen, daar een oneindig grote afstand niet kan worden afgelegd. Een aantal is daarentegen slechts op toevallige wijze oneindig, als die menigte dingen niet nodig zijn om iets tot stand te brengen, maar door louter toeval bij elkaar komen. Een voorbeeld van die dubbele oneindige menigte vinden wij bij een timmerman; om een werk ten uitvoer te brengen, moet hij zijn vak kennen en heeft hij handen en een hamer nodig. Die drie dingen maken een hoeveelheid uit, die uit de aard der zaak zelf noodzakelijk vereist wordt. Als nu die vereiste dingen tot in het oneindige vermenigvuldigd werden, dan zou het werk van een oneindig aantal oorzaken afhangen, en nooit tot stand komen. Veronderstellen wij integendeel, dat een timmerman de ene hamer na de andere breekt, dan zouden al die hamers een toevallig ontstane menigte uitmaken; geheel toevallig immers gebruikt hij verschillende hamers, en of hij er nu maar &#233;&#233;n gebruikt, of twee, of nog meer, of zelfs een oneindig aantal, indien hij tot in het oneindige kon blijven voortwerken, doet in het geheel niets ter zake. Welnu, op die laatste wijze zou volgens voormelde wijsgeren een metterdaad bestaande, maar toevallig ontstane oneindige veelheid mogelijk zijn. Dit is echter onaannemelijk, want elke veelheid moet tot een bepaalde soort behoren. De soorten echter van de veelheid zijn op gelijken voet te stellen met de getallen. Welnu, geen enkel getal is oneindig, omdat elk getal een veelheid is die door de eenheid kan worden afgemeten. Een metterdaad oneindige veelheid is dus onmogelijk, zowel wanneer ze toevallig ontstaat, als wanneer ze uit de aard der zaak zelf vereist wordt. Dit blijkt overigens ook hieruit, dat elke veelheid in de werkelijk bestaande dingen geschapen is, en daar niemand die iets voortbrengt, op onberaden wijze te werk gaat, heeft ook de Schepper een vast plan gehad van de veelheid der geschapen wezens, en die veelheid ligt in een bepaald getal omsloten. Zelfs een bij toeval ontstane metterdaad oneindige veelheid is dus onmogelijk. Maar een in aanleg oneindige veelheid is niet onmogelijk. Verdeelt men immers een hoegrootheid, dan vermeerdert de veelheid er evenredig mee. Welnu een onafgebroken hoegrootheid kan tot in het oneindige verdeeld worden; we weten immers uit het voorgaande Artikel, dat de natuur van de stof dit meebrengt. Daarom ook kan door toevoeging een in aanleg oneindige veelheid ontstaan. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>4</articulus>
  <type>ad</type>
  <index>1</index>
  <reference>1.7.4.ad</reference>
  <nl>Ja, alles wat in aanleg is kan tot akt gebracht worden, maar volgens zijn eigen aard. Een dag wordt immers niet in zijn geheel in &#233;&#233;n enkel ogenblik verwezenlijkt, maar met opeenvolging van tijd. En zo ook wordt een oneindige veelheid niet in haar geheel tegelijk tot akt gebracht, maar met opeenvolging: na elke veelheid kan er een andere komen, en zo tot in het oneindige. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>4</articulus>
  <type>ad</type>
  <index>2</index>
  <reference>1.7.4.ad</reference>
  <nl>Als de soorten der gedaanten een oneindige veelheid uitmaken, dan is dit omdat de getallen oneindig zijn : de gedaanten worden immers onderscheiden in driehoeken, vierkanten, enz. De oneindige veelheid der gedaanten nu wordt evenmin in haar geheel ineens tot akt gebracht als een oneindig getal. </nl>
  </lemma>
<lemma>
    <liber>1</liber>
  <quaestio>7</quaestio>
  <articulus>4</articulus>
  <type>ad</type>
  <index>3</index>
  <reference>1.7.4.ad</reference>
  <nl>Inderdaad, als iets gegeven is, kan men er iets naast zetten, maar dat men zo tot in het oneindige zou kunnen voortgaan, is strijdig met de natuur van welke veelheid ook. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus />
  <type>pr</type>
  <index>1</index>
  <reference>1.8.pr</reference>
  <nl>Het oneindige is overal en in alles tegenwoordig. Daarom moeten we onderzoeken of dit ook aan God eigen is, en ons afvragen: 1e) Of God in alles tegenwoordig is. 2e) Of Hij alomtegenwoordig is. 3e) Of Hij overal is door zijn wezen, door zin macht en door zijn tegenwoordigheid. 4e) Of het Hem alleen toekomt, overal tegenwoordig te zijn. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>1</articulus>
  <type>arg</type>
  <index>1</index>
  <reference>1.8.1.arg</reference>
  <nl>Men beweert, dat God niet in alle dingen tegenwoordig is. Wat immers boven alles verheven is, is niet in alles aanwezig. Maar God is boven alles verheven. &#171; De Heer is verheven boven alle volkeren &#187;, zegt de Psalmist. (Ps. 112, 4.) Dus is Hij niet in alles tegenwoordig. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>1</articulus>
  <type>arg</type>
  <index>2</index>
  <reference>1.8.1.arg</reference>
  <nl>Wat in iets is, is er in vervat. Maar God wordt door de dingen niet vervat : Hij bevat ze integendeel. Bijgevolg is God niet in de dingen, maar zij in Hem. Augustinus zegt dan ook, dat alles veeleer in Hem is, dan Hij zelf ergens is. (Boek De drie en tachtig Vraagstukken, XXe Vr.) </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>1</articulus>
  <type>arg</type>
  <index>3</index>
  <reference>1.8.1.arg</reference>
  <nl>Hoe krachtiger iets is, des te verder reikt zijn werking. Maar God is allerkrachtigst. Dus kan zijn werking reiken tot aan dingen die van Hem verwijderd zijn, en moet Hij niet in alles tegenwoordig zijn. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>1</articulus>
  <type>arg</type>
  <index>4</index>
  <reference>1.8.1.arg</reference>
  <nl>De duivelen zijn iets. En toch is God niet in hen. &#171; Er is geen gemeenschap tussen het licht en de duisternis &#187;, lezen we immers in de IIe Corinthi&#235;rbrief (6, 14). Bijgevolg is God niet in alles. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>1</articulus>
  <type>sc</type>
  <index>1</index>
  <reference>1.8.1.sc</reference>
  <nl>Daartegenover staat echter, dat iemand daar is, waar hij zijn werking uitoefent. Welnu, God oefent zijn werking uit in alle dingen, volgens het woord van Isa&#239;as (26, 12) : &#171; Al onze werken hebt Gij in ons uitgewerkt, Heer &#187;. Bijgevolg is God in alle dingen tegenwoordig. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>1</articulus>
  <type>co</type>
  <index>1</index>
  <reference>1.8.1.co</reference>
  <nl>God is in alle dingen, maar niet zo, als maakte Hij deel uit van iedere wezenheid, noch als was Hij een bijkomstigheid, maar wel gelijk iemand die een werking uitoefent, aanwezig is bij datgene waarop hij inwerkt. Elk werkend wezen toch moet verenigd zijn met datgene waar het onmiddellijk op inwerkt, en moet het door zijn kracht be&#239;nvloeden; ook wordt in het VIIe Boek der Physica (IIe H.) bewezen, dat de beweger en het bewogene verenigd moeten zijn. Daar nu God door zijn wezenheid het zijn zelf is, moet het geschapen zijn Hem als zijn eigen uitwerksel toegeschreven worden, zoals verwarmen het eigen uitwerksel is van het vuur. Maar dit uitwerksel brengt God niet alleen voort, wanneer de dingen voor het eerst tot het bestaan komen, maar zolang ze blijven voortbestaan, juist gelijk de zon het licht voortbrengt, zolang de lucht verlicht is. God moet dus zolang bij iets aanwezig zijn als het voortbestaat, en wel overeenkomstig de wijze waarop het is. Welnu, het zijn is juist datgene wat voor elk ding het meest innige is, en er het diepst in wortelt, want het staat in formele verhouding tot alles wat in een ding is, zoals uit het voorgaande blijkt. (IVe Kw., 1e Art.) Bijgevolg moet God in het diepste van elk wezen tegenwoordig zijn. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>1</articulus>
  <type>ad</type>
  <index>1</index>
  <reference>1.8.1.ad</reference>
  <nl>God is boven alles verheven door de verhevenheid van zijn natuur. Toch is Hij in alle dingen, in zover Hij het zijn voortbrengt van al wat is, zoals in de leerstelling gezegd is. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>1</articulus>
  <type>ad</type>
  <index>2</index>
  <reference>1.8.1.ad</reference>
  <nl>De lichamelijke dingen zijn in iets als in datgene wat ze bevat, maar de geestelijke dingen bevatten datgene waarin ze zijn, gelijk de ziel het lichaam. God is dan ook in de dingen zoals iets wat de dingen omvat. Bij wijze van vergelijking met het lichamelijke zegt men echter, dat alles in God is, in zover alles door Hem omvat wordt. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>1</articulus>
  <type>ad</type>
  <index>3</index>
  <reference>1.8.1.ad</reference>
  <nl>Die werking van geen enkel wezen, hoe machtig het ook is, kan iets bereiken wat er van verwijderd is, tenzij door er op in te werken met bemiddeling van andere wezens. Nu komt het aan Gods allergrootste kracht toe, onmiddellijk op alles in te werken, en zo is er niets van God verwijderd als zou het God in zich niet bezitten. Als we dan toch zeggen, dat de dingen van God verwijderd zijn, dan spreken wij van hun verschil met God door de natuur en de genade. Zeggen wij ook niet, dat Hij boven alles verheven is door de verhevenheid van zijn natuur? </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>1</articulus>
  <type>ad</type>
  <index>4</index>
  <reference>1.8.1.ad</reference>
  <nl>Wij kunnen in de duivelen beschouwen : &#233;n hun natuur, die komt van God, &#233;n de misvorming door de zonde, die niet van Hem is. Wij kunnen dus niet zonder onderscheid toegeven, dat God in de duivelen is, maar alleen wanneer er bijgevoegd wordt: in zover zij een wezen zijn. In de dingen echter waarvan de natuur niet misvormd is, kunnen we zonder onderscheid Gods tegenwoordigheid aannemen. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>2</articulus>
  <type>arg</type>
  <index>1</index>
  <reference>1.8.2.arg</reference>
  <nl>Men beweert, dat God niet overal is. Over zijn betekent : iedere ruimte vervullen. Maar dit komt aan God niet toe, want Hij neemt geen plaats in. De onlichamelijke wezens, zegt Bo&#235;tius immers in zijn Boek Over de Tijdstippen, nemen geen plaats in. Dus is God niet overal. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>2</articulus>
  <type>arg</type>
  <index>2</index>
  <reference>1.8.2.arg</reference>
  <nl>De plaats is voor de wezens die iets blijvends zijn, wat de tijd is voor die wezens die een opeenvolging zijn. Maar een ondeelbare eenheid van een handeling of een beweging kan niet op verschillende tijden zijn. Dus kan een ondeelbare eenheid van een wezen dat iets blijvends is, niet op alle plaatsen zijn. Maar Gods wezen is geen opeenvolging, doch iets blijvends. Hij kan dus niet niet op verschillende plaatsen zijn, en is dus ook niet overal. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>2</articulus>
  <type>arg</type>
  <index>3</index>
  <reference>1.8.2.arg</reference>
  <nl>Als iets in zijn geheel ergens is, dan is geen enkel deel van dit wezen daarbuiten. Maar als God ergens is, dan is Hij daar geheel, daar Hij geen delen heeft. Geen enkel deel van zijn wezen is dus buiten de plaats waar Hij is. En zo is Hij niet overal. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>2</articulus>
  <type>sc</type>
  <index>1</index>
  <reference>1.8.2.sc</reference>
  <nl>Daartegenover staat echter het woord van Jeremias (23, 24) : &#171; Hemel en aarde vervul ik &#187;. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>2</articulus>
  <type>co</type>
  <index>1</index>
  <reference>1.8.2.co</reference>
  <nl>Daar de plaats ook een ding is, kan iets op twee wijzen ergens zijn : &#243;fwel op de gewone wijze, zoals iets in iets is, hoe dan ook; en op die wijze zijn bijkomstigheden van plaats zelf ergens; &#243;fwel naar de eigenlijke betekenis van het woord &#171; plaats &#187;, en zo bekleden de dingen die in de ruimte zijn een plaats. Op beide wijzen nu is God in een zekeren zin op alle plaatsen, d. i. overal. Ten eerste is Hij in alle wezens, omdat Hij er het zijn aan schenkt, en de kracht, en de werking, en op deze wijze is Hij op alle plaatsen, in zover Hij aan de ruimte het wezen geeft en het vermogen om iets te bevatten. Ten tweede zijn ook de dingen ergens in zover zij een zekere ruimte beslaan, en zo ook is God overal; natuurlijk niet gelijk een lichaam, want van een lichaam zeggen we, dat het een plaats in de ruimte inneemt omdat het elk ander lichaam van diezelfde plaats uitsluit, terwijl Gods tegenwoordigheid die van andere wezens niet uitsluit. Wat meer is. Hij is juist overal omdat Hij het wezen geeft aan alle ruimtelijke dingen, die geheel de ruimte vervullen. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>2</articulus>
  <type>ad</type>
  <index>1</index>
  <reference>1.8.2.ad</reference>
  <nl>De onlichamelijke dingen nemen inderdaad geen plaats in, als zouden zij er door hun meetbare hoegrootheid in betrekking mee staan, zoals alleen de lichamen doen, maar wel zo, dat zij haar door hun kracht bereiken. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>2</articulus>
  <type>ad</type>
  <index>2</index>
  <reference>1.8.2.ad</reference>
  <nl>Er is een tweevoudige ondeelbare eenheid. De eerste is de uiterste grens van een onafgebroken hoegrootheid. Voorbeelden daarvan zijn : het punt voor de wezens die iets blijvends zijn, en het ogenblik voor de wezens die een opeenvolging zijn. In de eerste wezens kan inderdaad een ondeelbare eenheid niet op verschillende plaatsen tegelijk zijn, noch op verschillende punten van eenzelfde plaats. De reden hiervan is, dat zulke wezens een bepaalde ligging hebben. Ook is het waar, dat een ondeelbaar deel van een handeling of een beweging niet op verschillende tijden tegelijk kan zijn, en wel omdat zulke ondeelbare eenheden een bepaalden rang bekleden in de handeling of in de beweging. De tweede soort van ondeelbare eenheid vinden we bij de wezens, die met de onafgebroken hoegrootheid niets gemeens hebben, nl. bij de onstoffelijke wezens, God, de engelen, de ziel, die ook ondeelbaar zijn. Zulke ondeelbare eenheden zijn met een onafgebroken hoegrootheid niet verenigd, als waren zij een deel er van, maar in zover zij haar door hun kracht be&#239;nvloeden. Een dergelijk wezen zal op &#233;&#233;n plaats of op verschillende plaatsen zijn, het zal een kleine of een grote ruimte vervullen, naar gelang zijn kracht &#233;&#233;n of meer wezens kan bereiken, kleine of grote dingen kan be&#239;nvloeden. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>2</articulus>
  <type>ad</type>
  <index>3</index>
  <reference>1.8.2.ad</reference>
  <nl>Men spreekt van een geheel met betrekking tot de delen. Nu zijn er ten eerste wezensdelen, zoals de vorm en de stof, die de delen zijn van het samengesteld wezen, of ook het geslacht en het soortelijk verschil, die de delen zijn van de soort; ten tweede zijn er hoegrootheidsdelen, die men verkrijgt door een hoegrootheid te verdelen. Sprekende over deze laatste soort van delen, moet gezegd, dat iets wat in zijn geheel ergens is, onmogelijk ook buiten die plaats kan zijn. De hoegrootheid toch van een wezen dat een plaats inneemt, en de hoegrootheid van die plaats zelf komen geheel met elkaar overeen. Men heeft dus niet de gehele hoegrootheid, als men de gehele plaats niet heeft. Maar het is niet nodig, dat iets, wat met geheel zijn wezen in iets is, in het geheel niet daarbuiten is. Een voorbeeld hiervan vinden we in de bijkomstige vormen, die slechts bijkomstig hoegroot zijn. Als we spreken van het geheel der wezenheid, dan is de witheid geheel in elk deel van de oppervlakte : ze is er immers met al wat tot haar begrip behoort. Spreken we echter van het geheel der hoegrootheid, die aan de witheid bijkomstig toekomt, dan is ze niet geheel in elk deel van de oppervlakte. Sprekend over de onstoffelijke zelfstandige wezens mag men echter noch van een noodzakelijk, noch van een bijkomstig geheel spreken, maar alleen van dat geheel dat bestaat in het volledig begrip van de wezenheid. En gelijk de ziel geheel in elk deel van het lichaam is, zo ook is God geheel in alles en in elk ding in het bijzonder. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>3</articulus>
  <type>arg</type>
  <index>1</index>
  <reference>1.8.3.arg</reference>
  <nl>Men beweert, dat de wijzen waarop God in de dingen is, niet juist worden aangegeven wanneer men zegt, dat Hij overal is door zijn wezenheid, zijn tegenwoordigheid en zijn macht. Immers alleen dat wezen is door zijn wezenheid in iets, wat er zelfstandig mee verenigd is. Maar God is met de dingen niet zelfstandig verenigd, want Hij behoort niet tot hun wezenheid. Hij is dus niet in de dingen door zijn wezenheid, zijn tegenwoordigheid en zijn macht. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>3</articulus>
  <type>arg</type>
  <index>2</index>
  <reference>1.8.3.arg</reference>
  <nl>Zeggen, dat God in alles is door zijn wezenheid, is hetzelfde als te zeggen, dat Hij in alles is door zijn tegenwoordigheid. Immers, wanneer is iets in ons tegenwoordigheid? Als wij er niet ver van af zijn. En waarom is God door zijn wezenheid in de dingen? Omdat Hij er niet ver van af is. Die opsomming is dus verkeerd. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>3</articulus>
  <type>arg</type>
  <index>3</index>
  <reference>1.8.3.arg</reference>
  <nl>God is het beginsel van alles, zowel door zijn kennis en zijn wil als door zijn macht. Daar Hem nu geen aanwezigheid wordt toegeschreven door zijn kennis en wil, moet men er Hem ook geen toeschrijven door zijn macht. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>3</articulus>
  <type>arg</type>
  <index>4</index>
  <reference>1.8.3.arg</reference>
  <nl>Als God door de genade op een bijzondere wijze in sommigen is, dan moeten wij Hem een bijzondere wijze van aanwezigheid toeschrijven voor elke meegedeelde volmaaktheid. Er zijn echter vele volmaaktheden die, zoals de genade, aan de zelfstandigheid worden toegevoegd, en volgens elk van die volmaaktheden zou er aan God een bijzondere wijze van tegenwoordigheid moeten toegeschreven worden. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>3</articulus>
  <type>sc</type>
  <index>1</index>
  <reference>1.8.3.sc</reference>
  <nl>Dit is echter in strijd met wat Gregorius zegt in zijn Commentaar op het Hooglied (Glossa op 5, 17) : &#171; God is op gewone wijze in elk wezen door zijn tegenwoordigheid, zijn macht en zijn wezenheid. Op een inniger wijze is Hij daarenboven in sommigen door de genade &#187;. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>3</articulus>
  <type>co</type>
  <index>1</index>
  <reference>1.8.3.co</reference>
  <nl>God kan op tweevoudige wijze in zijn : ten eerste, als werkende oorzaak, en zo is Hij in al Hij geschapen heeft. Ten tweede, zoals het voorwerp van werking is in degene die werkt, een wijze van tegenwoordig zijn die alleen verwezenlijkt wordt in de verrichtingen van de ziel, en volgens welke het gekende in de kennende, en het begeerde in de begerende is. Op die tweede wijze is God op een bijzondere manier in het redelijk schepsel dat Hem kent en bemint, hetzij in akt, hetzij in hebbelijkheid. Dit is echter het werk van de genade, zoals verder zal blijken (Ia IIae, CIXe Kw., 1e en 3e Art.), en daarom zegt men, dat God op deze wijze met de heiligen verenigd is. Hoe is God nu tegenwoordig in zijn andere schepselen? Om dit uit te maken, moeten we letten op hetgeen ook aan de mensen wordt toegeschreven. Een koning, zegt men, is op alle plaatsen van zijn rijk, nl. door zijn macht, maar hij is niet op alle plaatsen tegenwoordig. Verder wordt iemand geacht daar te zijn door zijn tegenwoordigheid, waar zijn blik kan reiken. Zo zegt men, dat alles wat in een huis is, in iemands tegenwoordigheid is, hoewel die man met zijn wezen niet op elke plaats is van het huis. Ten slotte zeggen wij, dat iets met zijn wezenheid of zelfstandigheid ergens is, als zijn zelfstandigheid werkelijk daar is. De Manichee&#235;rs beweerden, dat wel het geestelijke, het onstoffelijke aan Gods macht onderworpen is, maar het zichtbare en lichamelijke aan de macht van het beginsel van het kwaad. Tegen hen zeggen we, dat God overal is door zijn macht. Anderen meenden dat, hoewel alles aan Gods macht onderworpen is, de Goddelijke Voorzienigheid zich over de lichamelijke dingen hier beneden niet uitstrekt; naar hun zin wordt er in het Boek Job gezegd (22, 1 4) : &#171; God bewandelt de omgang der hemelen, en met ons houdt Hij zich niet op &#187;. En tegen deze bevestigen wij, dat God overal is door zijn tegenwoordigheid. Nog anderen namen wel aan, dat Gods Voorzienigheid zich over alles uitstrekt, maar beweerden, dat niet alles onmiddellijk door God geschapen is; God zou onmiddellijk alleen de eerste schepselen geschapen hebben, en deze schiepen er andere. En in tegenstrijd met deze laatsten houden wij staande, dat God overal is door zijn wezenheid. We besluiten, dat God in alles is door zijn macht, want alles is Hem onderworpen; door zijn tegenwoordigheid, want alles ligt open voor zijn oog; door zijn wezenheid, want Hij is de oorzaak van elk wezen, zoals hierboven gezegd werd. (Ie Art.) </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>3</articulus>
  <type>ad</type>
  <index>1</index>
  <reference>1.8.3.ad</reference>
  <nl>Als we zeggen, dat God in alles is door de wezenheid, dan menen we niet : door de wezenheid van de dingen, alsof Hij er deel van uitmaakte, maar wel: door zijn eigen wezenheid. Daar Hij de oorzaak van ieder wezen is, moet Hij ook met zijn zelfstandigheid in ieder wezen zijn, zoals hierboven gezegd is (1e Art.). </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>3</articulus>
  <type>ad</type>
  <index>2</index>
  <reference>1.8.3.ad</reference>
  <nl>Iets kan heel goed in iemands tegenwoordigheid zijn omdat het onder zijn ogen valt, en er toch door zijn wezenheid van verwijderd zijn, zoals in de Leerstelling gezegd is. En daarom moeten die twee wijzen van vereniging onderscheiden worden, nl. door de wezenheid, en door de tegenwoordigheid. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>3</articulus>
  <type>ad</type>
  <index>3</index>
  <reference>1.8.3.ad</reference>
  <nl>Kennis en wil brengen noodzakelijk mee, dat het gekende in de kennende en het gewilde in de willende is. Gelet op kennis en wil, zijn de dingen veeleer in God dan God in de dingen. Door de macht, daarentegen werkt men in op iets anders, en zo wordt iets door zijn macht op iets anders betrokken, waarom men dan ook zegt, dat hij die handelt in iets anders is. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>3</articulus>
  <type>ad</type>
  <index>4</index>
  <reference>1.8.3.ad</reference>
  <nl>Buiten de genade heeft geen enkele aan de zelfstandigheid toegevoegde volkomenheid tot gevolg, dat God in iemand is, zoals het gekende en beminde voorwerp, en daarom brengt alleen de genade een bijzondere wijze van inwoning mee. Die andere vereniging van God met het schepsel, waarover wij verder handelen (IIIe Deel, IIe Kw., 1e Art.), is iets geheel bijzonders. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>arg</type>
  <index>1</index>
  <reference>1.8.4.arg</reference>
  <nl>Men beweert, dat overal te zijn aan God alleen niet eigen is. Zoals de Wijsgeer zegt in zijn tweede werk Over het Oordeel (1e B., XXXIe H., Nr 1), is het algemene overal en altijd. Ook de eerste stof is overal, want ze is in alle lichamen. Welnu, geen van beide is God, zoals uit het voorgaande blijkt (IIIe Kw., 5e en 8e Art.), en daarom is overal te zijn met eigen aan God alleen. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>arg</type>
  <index>2</index>
  <reference>1.8.4.arg</reference>
  <nl>De getallen zijn in de wezens die opgeteld worden. Maar uit het Boek der Wijsheid (11, 21) weten we, dat het heelal naar het getal vaststaat. Dus is er toch zeker &#233;&#233;n getal, dat in geheel de schepping is en overal is. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>arg</type>
  <index>3</index>
  <reference>1.8.4.arg</reference>
  <nl>Het heelal is een volmaakt lichaam, zoals gezegd wordt in het Ie Boek Over de hemel en over de aarde (1e H., Nr 4). Maar het heelal is overal, want buiten het heelal bestaat er geen enkele ruimte. Dus is God niet alleen overal. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>arg</type>
  <index>4</index>
  <reference>1.8.4.arg</reference>
  <nl>Als er een oneindig lichaam was, dan zou er buiten dat lichaam geen ruimte zijn. Overal te zijn komt dus niet toe aan God alleen. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>arg</type>
  <index>5</index>
  <reference>1.8.4.arg</reference>
  <nl>Augustinus zegt in zijn Boek Over de Drie-eenheid (VIe B., VIe H.), dat de ziel geheel en al in het lichaam is, en geheel in elk deel van het lichaam. Verondersteld, dat het heelal uit niets anders bestond, dan uit &#233;&#233;n enkel dier, dan zou de ziel van dit dier overal zijn. En zo komt overal te zijn niet toe aan God alleen. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>arg</type>
  <index>6</index>
  <reference>1.8.4.arg</reference>
  <nl>Augustinus zegt ook in zijn Brief aan Volusianus (IIe H.) : &#171; Waar de ziel ziet, daar gevoelt ze, en waar ze gevoelt, daar leeft ze, en waar ze leeft, daar is ze &#187;. Maar de ziel ziet overal, want ze ziet achtereenvolgens geheel de hemel. Bijgevolg is ze ook overal. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>sc</type>
  <index>1</index>
  <reference>1.8.4.sc</reference>
  <nl>Voor een bevestigend antwoord pleit echter dit gezegde van Ambrosius in zijn Boek Over de H. Geest (1e B. VIIe H.) &#171; Wie zou durven beweren, dat de H. Geest een schepsel is, Hij die in alles en overal en altijd is, wat toch aan de Godheid eigen is? &#187; </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>co</type>
  <index>1</index>
  <reference>1.8.4.co</reference>
  <nl>Overal te zijn, onmiddellijk en uiteraard, is aan God alleen eigen. Wat is nu overal te zijn, onmiddellijk en uiteraard? ik zeg dat iets onmiddellijk overal is, als het overal is volgens geheel zijn wezenheid. Wanneer iets overal moest zijn, omdat zijn verschillende delen op verschillende plaatsen zijn, dan zou het niet onmiddellijk overal zijn. Wat immers aan iets toekomt ter wille van een zijner delen, komt aan dit wezen niet onmiddellijk toe. Als b. v. iemand witte tanden heeft, dan komt de witheid niet onmiddellijk aan de mens toe, maar wel aan zijn tanden. Ik zeg verder, dat iets uiteraard overal is, als het niet overal is om een bijkomstige reden, b. v. om een bepaalde veronderstelling. Op zulke bijkomstige wijze zou zelf een graankorreltje overal zijn, als men vooropstelde, dat er daarbuiten geen enkel lichaam bestaat. Als echter iets van zulke aard is, dat het overal is, wat men ook vooropstelt, dan is het uiteraard overal. En dit is aan God eigen in de echte zin van het woord. Welke plaats men ook als bestaande veronderstelt, zelf al dacht men, dat er een oneindig aantal plaatsen bestaan buiten de nu bestaande, dan zou God op al die plaatsen moeten zijn, daar niets kan zijn, tenzij door Hem. Overal te zijn onmiddellijk en uiteraard, komt bijgevolg aan God toe, en is een van zijn eigenschappen. Wat voor plaatsen men ook veronderstelt, toch moet God op die plaatsen zijn, niet met een deel van zijn wezen, maar met geheel zijn wezen zelf. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>ad</type>
  <index>1</index>
  <reference>1.8.4.ad</reference>
  <nl>Het algemene en ook de eerste stof zijn overal, maar niet met &#233;&#233;n en hetzelfde zijn. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>ad</type>
  <index>2</index>
  <reference>1.8.4.ad</reference>
  <nl>Het getal is maar een bijkomstig wezen, en daarom is het niet noodzakelijk, maar slechts op bijkomstige wijze ergens. Ook is het niet geheel in elk van de getelde dingen, maar slechts met &#233;&#233;n van zijn delen. Daaruit volgt, dat het noch onmiddellijk, noch uiteraard overal is. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>ad</type>
  <index>3</index>
  <reference>1.8.4.ad</reference>
  <nl>Ja, het heelal is overal, maar niet onmiddellijk, want het is niet in zijn geheel overal, maar slechts met zijn verschillende delen. Ook is het niet uiteraard overal, want als er buiten het heelal andere ruimten bestonden, dan zou het die niet vervullen. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>ad</type>
  <index>4</index>
  <reference>1.8.4.ad</reference>
  <nl>Ja, ook een lichaam zou overal zijn, maar door zijn verschillende delen. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>ad</type>
  <index>5</index>
  <reference>1.8.4.ad</reference>
  <nl>Als er niets anders bestond dan dit &#233;&#233;ne dier, dan zou zijn ziel wel onmiddellijk overal zijn, maar slechts op bijkomstige wijze. </nl>
  </lemma>
<lemma>
    <liber>1</liber>
  <quaestio>8</quaestio>
  <articulus>4</articulus>
  <type>ad</type>
  <index>6</index>
  <reference>1.8.4.ad</reference>
  <nl>Dat de ziel ergens ziet, kunnen wij op twee wijzen opvatten : eerst zo, dat het bijwoord &#171; ergens &#187; de daad van het zien aanduidt door het geziene aan te wijzen; en zo kan men zeggen dat, als de ziel de hemel ziet, zij in de hemel ziet, en dat zij er gevoelt; daaruit volgt echter niet, dat zij in de hemel leeft of is, want leven en zijn duiden geen overgankelijke werkingen aan. Ten tweede kan men het zo opvatten, dat dit bijwoord de daad van het zien aanduidt in zover ze juist een daad is van hem die ziet, en zo is het waar, dat de ziel daar is en leeft, waar ze gevoelt en ziet. Daar volgt echter niet uit, dat ze overal is. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus />
  <type>pr</type>
  <index>1</index>
  <reference>1.9.pr</reference>
  <nl>Gaan we nu over tot de beschouwing van Gods onveranderlijkheid en van zijn eeuwigheid, die er het gevolg van is, dan moeten we ons met betrekking tot het eerste afvragen : 1e) Of God volstrekt onveranderlijk is. 2e) Of dit aan God alleen eigen is. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>1</articulus>
  <type>arg</type>
  <index>1</index>
  <reference>1.9.1.arg</reference>
  <nl>Men beweert, dat God niet volstrekt onveranderlijk is. Immers, wat zich zelf beweegt, is veranderlijk. Maar volgens Augustinus in zijn Letterlijke verklaring van Het Boek der Schepping (VIIIe B., XXe H.) beweegt de scheppende geest zichzelf, al gebeurt dit noch met verloop van tijd, noch met verandering van plaats. Bijgevolg is God niet geheel onveranderlijk. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>1</articulus>
  <type>arg</type>
  <index>2</index>
  <reference>1.9.1.arg</reference>
  <nl>In het Boek der Wijsheid (7, 24) wordt over de Wijsheid gezegd, dat ze het meest beweeglijk is van al wat beweegt. Die Wijsheid nu is God, en bijgevolg is God veranderlijk. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>1</articulus>
  <type>arg</type>
  <index>3</index>
  <reference>1.9.1.arg</reference>
  <nl>Iets benaderen en zich van iets verwijderen is bewegen. Maar in de Schrift wordt dit aan God toegeschreven. Ze zegt immers : &#171; Komt nader tot God, en Hij zal nader komen tot U &#187;. (Jacobus, 4, 8.) Dus is God veranderlijk. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>1</articulus>
  <type>sc</type>
  <index>1</index>
  <reference>1.9.1.sc</reference>
  <nl>Bij Malachias lezen we echter (3, 6) : &#171; Ik ben God, en Verander niet &#187;. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>1</articulus>
  <type>co</type>
  <index>1</index>
  <reference>1.9.1.co</reference>
  <nl>Uit het voorafgaande (zie IIe Kw., 3e Art.), blijkt, dit overigens ook. Ten eerste, omdat we vroeger bewezen hebben (t. a. pl.), dat er een eerste wezen is, dat we God noemen, en dat dit eerste wezen zuivere akt moet zijn zonder enige aanleg of potentie. De akt immers gaat in elk opzicht de aanleg vooraf. Alles echter wat op enige wijze verandert, is ook enigermate in aanleg tot iets. Hieruit blijkt, dat het onmogelijk is, dat God enige verandering zou ondergaan. Ten 2e, omdat alles wat verandert in een zeker opzicht blijft wat het was, en in een ander opzicht niet. Wat b. v. van wit zwart wordt, blijft naar zijn zelfstandigheid wat het was. Daarom is alles wat verandert ook samengesteld. Hierboven echter (IIIe Kw., 7e Art.) hebben wij bewezen, dat God in het geheel niet samengesteld is, maar geheel en al enkelvoudig. En zo is het duidelijk, dat God niet kan veranderen. Ten 3e, omdat alles wat een beweging ondergaat, door die beweging iets aanwint, wat het vroeger niet bezat. Maar God is oneindig en bevat in zich alle volheid van geheel het zijn. Hij kan dan ook niet aanwinnen wat Hij vroeger niet bezat. Daarom kan Hij op geen wijze veranderen. Om die beweegredenen hadden reeds oude denkers geleerd, dat het eerste beginsel onveranderlijk is. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>1</articulus>
  <type>ad</type>
  <index>1</index>
  <reference>1.9.1.ad</reference>
  <nl>Augustinus neemt in dit gezegde een uitdrukking over van Plato, die zeide, dat de eerste beweger zichzelf beweegt, en zulks omdat hij iedere handeling een beweging noemde, ook begrijpen, willen en beminnen. Ze zeiden dan, dat God zichzelf beweegt, in zover Hij zichzelf kent en bemint, maar gaven aan het woord bewegen en veranderen de betekenis niet welke wij er hier aan hechten, te weten de akt van wat tot iets in aanleg is. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>1</articulus>
  <type>ad</type>
  <index>2</index>
  <reference>1.9.1.ad</reference>
  <nl>Van de wijsheid wordt alleen bij wijze van vergelijking gezegd, dat ze beweeglijk is, omdat ze haar gelijkenis drukt op het minste wezen. Er kan immers niets bestaan wat niet komt van de goddelijke wijsheid als van het eerste werkend en vormelijk beginsel, waar het een zekere nabootsing van is, gelijk een kunstwerk ontspruit uit de wijsheid van de kunstenaar. De gelijkenis nu met de goddelijke wijsheid daalt trapsgewijze af van de hoogste wezens, die er meer, tot aan de laagste, die er minder deelachtig aan zijn. En daarom zegt men, dat er een voortgang is van de goddelijke wijsheid naar de dingen. Eenzelfde spreekwijze gebruiken we, wanneer we zeggen, dat de zon tot op de aarde neerdaalt, omdat haar stralen zover reiken. Dit is ook de verklaring van Dionysius, die in zijn Boek Over de Hemelkoren (Ie H.) zegt, dat iedere voortgang van de goddelijke openbaring tot ons komt door een bewegen van de Vader van het Licht. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>1</articulus>
  <type>ad</type>
  <index>3</index>
  <reference>1.9.1.ad</reference>
  <nl>In dergelijke gevallen spreekt de H. Schrift in overdrachtelijke zin, gelijk wij ook zeggen, dat de zon in een huis binnenkomt, of er uit weggaat, omdat haar stralen zover komen. Ondergaan wij nu de invloed van Gods goedheid, of onttrekken wij ons hier aan, dan wordt op gelijke wijze gezegd, dat God tot ons komt of zich van ons afwendt. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>2</articulus>
  <type>arg</type>
  <index>1</index>
  <reference>1.9.2.arg</reference>
  <nl>Men beweert, dat onveranderlijk te zijn niet eigen is aan God alleen. De Wijsgeer zegt immers in het IIe Boek der Metaphysica (Ie B., IIe H., Nr 12), dat er in elk wezen dat verandert materie is. Maar in sommige geschapen zelfstandigheden, in de engelen nl. en in de zielen, is er volgens zekere geleerden geen materie. Dus is de onveranderlijkheid niet eigen aan God alleen. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>2</articulus>
  <type>arg</type>
  <index>2</index>
  <reference>1.9.2.arg</reference>
  <nl>Wat beweegt, streeft naar een doel. Wat zijn laatste doel reeds bereikt heeft, beweegt dus niet. Maar er zijn schepselen, nl. de heiligen, die reeds tot hun laatste doel gekomen zijn. Dus zijn sommige schepselen onveranderlijk. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>2</articulus>
  <type>arg</type>
  <index>3</index>
  <reference>1.9.2.arg</reference>
  <nl>De vormen zijn onveranderlijk. In het Boek Over de zes Beginselen (Ie H.) lezen we immers, dat een vorm in een enkelvoudige en onveranderlijke wezenheid bestaat. De onveranderlijkheid is dus niet eigen aan God alleen. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>2</articulus>
  <type>sc</type>
  <index>1</index>
  <reference>1.9.2.sc</reference>
  <nl>Daartegenover staat echter wat Augustinus zegt in zijn Boek Over de Natuur van het Goede (Ie H.) : &#171; God alleen is onveranderlijk, en wat Hij. gemaakt en uit het niet getrokken heeft is veranderlijk &#187;. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>2</articulus>
  <type>co</type>
  <index>1</index>
  <reference>1.9.2.co</reference>
  <nl>Alleen God, zeggen wij, is geheel onveranderlijk; alle schepselen daarentegen zijn op een of andere wijze veranderlijk. Om hiervan een duidelijk inzicht te verkrijgen, moet men bedenken hoe iets in een dubbelen zin veranderlijk genoemd kan worden : ten eerste, door het vermogen van dit ding zelf, en ten tweede door het vermogen van een ander. V&#243;&#243;r er een schepsel bestond, konden ze alle bestaan, niet door enig geschapen vermogen (want geen enkel schepsel bestaat van alle eeuwigheid af), maar alleen door de macht van God, die ze tot het bestaan kon brengen. Van Gods wil nu hangt het af, of de dingen zullen blijven voortbestaan, zoals het van zijn wil afhing of ze tot het bestaan zouden komen; ze laten voortbestaan is immers voor God niets anders dan hun aanhoudend het bestaan schenken. Zou Hij hun zijn werking onttrekken, dan zouden ze in het niet verzinken, zoals Augustinus zegt in zijn Letterlijke Verklaring van het Boek der Schepping (IVe B., XIIe H.). Gelijk het dan, v&#243;&#243;r de dingen bestonden, van Gods macht afhing of ze zouden bestaan, zo hangt, het, nu ze bestaan, van zijn macht ook af, of ze zullen ophouden te bestaan. En op die wijze zijn ze aan verandering blootgesteld door een vermogen buiten hen, nl. door Gods macht, waardoor ze van het niet tot het bestaan konden gebracht worden, en van het bestaan terug tot het niet. Spreken we van die veranderlijkheid die aan een wezen toekomt door zijn eigen vermogen, dan is eveneens elk schepsel op enige wijze veranderlijk. Elk schepsel toch heeft een dubbel vermogen: een werkend en een lijdelijk. Lijdelijk noemen we het vermogen van een wezen om tot zijn volkomenheid te komen, volkomenheid in wezen of volkomenheid in het bereiken van zijn doel. Bedoelt men de veranderlijkheid van een ding door het vermogen ten opzichte van het zijn, dan is niet elk schepsel veranderlijk, maar alleen die welke een vermogen bezitten, dat met niet-zijn verenigbaar is. Zo zijn de dingen hier op aarde veranderlijk, &#233;n in hun zelfstandigheid, want hun stof kan van hun zelfstandigheidsvorm beroofd worden, &#233;n in hun bijkomstigheden, want het gebeurt, dat een subject beroofd wordt van een bijkomstige vorm; met het subject mens is het niet-wit zijn verenigbaar, en zo kan een mens van wit in niet-wit veranderen. Is echter een bijkomstigheid een noodzakelijk gevolg van de wezensbeginselen, dan kan dit subject er niet van beroofd worden, en kan het er ook geen verandering in ondergaan. Sneeuw kan b. v. niet zwart worden. De stof van de hemellichamen daarentegen kan van haar vorm niet beroofd worden, omdat de vorm geheel de ontvankelijkheid van de stof vervult. Daarom kunnen deze lichamen geen verandering ondergaan in hun zelfstandigheid, maar alleen in de plaats die ze innemen; het subject toch van die lichamen kan deze of gene plaats verlaten. De niet-lichamelijke zelfstandigheden echter kunnen niet in stand blijven met gemis van hun bestaan. Ze zijn immers op zichzelf staande vormen, en hoewel die vorm zich verhoudt tot hun bestaan als een aanleg tot zijn akt, toch kunnen die zelfstandigheden met gemis van die akt niet voortbestaan. De reden hiervan is, dat het bestaan op de vorm volgt en niet vergaat, tenzij door zijn vormoorzaak te verliezen. In de vormen zelf is er dus geen aanleg om het bestaan te verliezen. Daarom zijn deze zelfstandigheden in hun wezen onveranderlijk en onbeweeglijk. En dit bedoelt Dionysius wanneer hij in zijn Boek Over de Goddelijke Namen (IVe H.) zegt, dat de geschapen geesten, juist omdat ze onlichamelijk en onstoffelijk zijn, niet geboren worden, noch aan verandering blootgesteld zijn. Toch kunnen ze steeds op twee wijzen veranderen : ten eerste, in zover zij in aanleg zijn ten opzichte van een doel, en op die wijze zijn ze veranderlijk, door hun keuze van goed op kwaad te laten vallen, gelijk ook Damascenus verklaart in zijn Boek Over het Ware Geloof (IIe B., IIIe H.). Ten tweede, in zover ze van plaats kunnen veranderen en door hun kracht, al is ze beperkt, sommige plaatsen bereiken, die ze voorheen niet bereikten. En die veranderlijkheid kan niet toegekend worden aan God, die zoals we hierboven bewezen (VIIIe Kw., 2e Art.), in zijn oneindigheid alle plaatsen vervult. Zo blijkt het, hoe er in elk wezen een aanleg tot verandering gevonden wordt. De aan verlies van hun zelfstandigheidsvorm blootgestelde lichamen kunnen veranderen in hun zelfstandig zijn; de hemellichamen, in hun ruimtelijk zijn; de engelen met betrekking tot hun doel, of omdat ze hun kracht op verschillende wezens laten inwerken; en in het algemeen gesproken alle schepselen, door de macht van de Schepper, die hun zijn en niet-zijn in zijn macht heeft. Daar God echter op geen enkele van die wijzen veranderlijk is, is het Hem eigen volstrekt onveranderlijk te zijn. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>2</articulus>
  <type>ad</type>
  <index>1</index>
  <reference>1.9.2.ad</reference>
  <nl>Die opwerping gaat alleen maar op voor de wezens die naar hun zelfstandigheid of naar een bijkomstigheid veranderlijk zijn; over zulke wezens toch handelen die wijsgeren. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>2</articulus>
  <type>ad</type>
  <index>2</index>
  <reference>1.9.2.ad</reference>
  <nl>Ja, de goede engelen zijn niet alleen onveranderlijk in hun wezenheid, die ze van nature bezitten, maar door Gods hulp zijn ze ook in hun keuze onveranderlijk. Ze kunnen echter nog veranderen van plaats. </nl>
  </lemma>
<lemma>
    <liber>1</liber>
  <quaestio>9</quaestio>
  <articulus>2</articulus>
  <type>ad</type>
  <index>3</index>
  <reference>1.9.2.ad</reference>
  <nl>Men zegt, dat de vormen onveranderlijk zijn, omdat zij zelf geen subject kunnen zijn van een verandering. Toch zijn ze aan verandering onderworpen, in zover een subject in zijn vorm verandert. Ze zijn dus veranderlijk door het zijn dat ze hebben, want ze worden niet zijnde genoemd omdat zij zelf het subject van het wezen zijn, maar omdat door hen iets is. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus />
  <type>pr</type>
  <index>1</index>
  <reference>1.10.pr</reference>
  <nl>We moeten nu Gods eeuwigheid beschouwen en ons afvragen: 1e) Wat is de eeuwigheid? 2e) Is God eeuwig? 3e) Komt het aan God alleen toe, eeuwig te zijn? 4e) Verschilt de eeuwigheid van het &#171; aevum &#187; en de tijd? 5e) Wel verschil is er tussen het &#171; aevum &#187; en de tijd? 6e) Is er maar &#233;&#233;n &#171; aevum &#187;, zoals er maar &#233;&#233;n eeuwigheid is en &#233;&#233;n tijd? </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>1</articulus>
  <type>arg</type>
  <index>1</index>
  <reference>1.10.1.arg</reference>
  <nl>Men beweert, dat Bo&#235;tius in zijn werk Over de Vertroosting van de Wijsbegeerte (Ve B., 6e afdeling), geen goede begripsbepaling geeft, wanneer hij zegt, dat de eeuwigheid het geheel en onverdeeld volkomen bezit van een nooit eindigend leven is. Wie immers zegt &#171; nooit-eindigend &#187;, spreekt van iets negatiefs. Maar iets negatiefs behoort alleen tot het begrip van de vergankelijke wezens, en de eeuwigheid is geen wezen van die aard. Het woord &#171; onophoudelijk &#187; moet dus niet voorkomen in de bepaling van de eeuwigheid. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>1</articulus>
  <type>arg</type>
  <index>2</index>
  <reference>1.10.1.arg</reference>
  <nl>De eeuwigheid drukt een duur uit. Maar een duur slaat eerder op het zijn dan op het leven, en daarom moet in de bepaling van de eeuwigheid niet gesproken worden van het leven, maar wel van het zijn. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>1</articulus>
  <type>arg</type>
  <index>3</index>
  <reference>1.10.1.arg</reference>
  <nl>Alleen iets wat delen heeft wordt een geheel genoemd. Maar de eeuwigheid is enkelvoudig en zonder delen. Men mag dus van geen &#171; geheel &#187; spreken in de bepaling er van. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>1</articulus>
  <type>arg</type>
  <index>4</index>
  <reference>1.10.1.arg</reference>
  <nl>Verschillende dagen en verschillende tijdstippen kunnen onmogelijk onverdeeld, d. i. tegelijk bestaan. Maar met betrekking tot de eeuwigheid spreekt men van verschillende dagen en tijden. Bij Micheas (5, 2) lezen we immers : &#171; Zijn uitgang is van het begin af aan, van in de dagen der eeuwigheid &#187;, en in zijn Brief aan de Romeinen (16, 25) : &#171; Volgens de openbaring van het geheim dat in de tijden der eeuwigheid verzwegen werd &#187;. Bijgevolg bestaat de eeuwigheid niet in haar geheel tegelijk of onverdeeld. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>1</articulus>
  <type>arg</type>
  <index>5</index>
  <reference>1.10.1.arg</reference>
  <nl>Geheel zijn en volkomen zijn is hetzelfde. Als men dan reeds gezegd heeft, dat de eeuwigheid geheel is, dan hoeft er niet meer aan toegevoegd, dat ze volkomen is. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>1</articulus>
  <type>arg</type>
  <index>6</index>
  <reference>1.10.1.arg</reference>
  <nl>Een duur kan men niet bezitten. Maar de eeuwigheid is een duur. Dus is ze geen bezit. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>1</articulus>
  <type>co</type>
  <index>1</index>
  <reference>1.10.1.co</reference>
  <nl>Gelijk wij de enkelvoudige dingen moeten leren kennen door de samengestelde, zo ook moeten we de eeuwigheid leren begrijpen door de tijd. De tijd is niets anders dan het getal van de beweging, berekend volgens de opeenvolging die wij er in waarnemen. In iedere beweging toch is er opeenvolging, en komt er een deel na het ander; doordat wij in de beweging een eerste deel optellen en een later deel, komen we tot het begrip : tijd. Tijd toch is niets anders dan het getal van het voorafgaande en het achternakomende in de beweging. In iets wat echter niet beweegt en steeds gelijk blijft, kan men geen onderscheid maken tussen wat voorafgaat en wat achterna komt. Gelijk dan de tijd bestaat in het samenvoegen van wat in de beweging vooraan en achterna komt, zo bestaat het begrip eeuwigheid in het waarnemen van de eenvoudigheid van hetgeen boven iedere beweging verheven is. Daarenboven zegt men, dat die dingen door de tijd gemeten worden, die een begin en een einde hebben in de tijd, zoals gezegd wordt in het IVe Boek der Physica (XIIe H., Nr 13). De reden hiervan is, dat men in al wat beweegt iets kan aanwijzen als het begin, en iets anders als het einde. Wat echter geheel onveranderlijk is, kan noch begin, noch einde hebben, zoals er ook geen opeenvolging in gevonden wordt. Twee kenmerken behoren dus tot het begrip eeuwigheid : ten eerste, dat het eeuwige onbegrensd is, d. i. begin noch einde heeft: het begin toch kan evengoed een grens genoemd worden als het einde. Ten tweede, dat de eeuwigheid geen opeenvolging kent, maar in haar geheel tegelijk bestaat. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>1</articulus>
  <type>ad</type>
  <index>1</index>
  <reference>1.10.1.ad</reference>
  <nl>De enkelvoudige dingen worden gewoonlijk door ontkenningen bepaald. Zo is b. v. een punt iets wat geen delen heeft. Hiermee bedoelt men echter niet dat de ontkenning tot de wezenheid van zulke dingen zou behoren, maar zo spreekt men omdat ons verstand, dat eerst de samengestelde dingen leert kennen, de onsamengestelde alleen begrijpt door de samenstelling te loochenen. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>1</articulus>
  <type>ad</type>
  <index>2</index>
  <reference>1.10.1.ad</reference>
  <nl>Wat waarlijk eeuwig is, is niet alleen een zijnde maar ook een levend wezen. Het leven nu is in een zekeren zin een werking, wat het geval niet is met het bestaan. Spreekt men van het ophouden van de duur, dan heeft men eerder de werking in het oog dan het bestaan, en daarom is de tijd het getal der beweging. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>1</articulus>
  <type>ad</type>
  <index>3</index>
  <reference>1.10.1.ad</reference>
  <nl>Men spreekt van het geheel der eeuwigheid, niet omdat ze delen heeft, maar wel omdat niets er aan ontbreekt. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>1</articulus>
  <type>ad</type>
  <index>4</index>
  <reference>1.10.1.ad</reference>
  <nl>Gelijk God, die geheel onlichamelijk is, in de H. Schrift op figuurlijke wijze benoemd wordt door namen die aan de lichamelijke dingen ontleend zijn, zo wordt ook de eeuwigheid, al bestaat ze in haar geheel tegelijk, door namen aangeduid die een opeenvolging uitdrukken in de tijd. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>1</articulus>
  <type>ad</type>
  <index>5</index>
  <reference>1.10.1.ad</reference>
  <nl>In de tijd vallen er twee dingen te beschouwen, nl. de tijd zelf, die iets opeenvolgends is, en het tegenwoordig ogenblik, dat iets onvolkomen is. Van de eeuwigheid zegt, men, dat ze in haar geheel tegelijk bestaat, om de tijd uit te sluiten, en dat ze volkomen is, om het tegenwoordig ogenblik uit te sluiten. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>1</articulus>
  <type>ad</type>
  <index>6</index>
  <reference>1.10.1.ad</reference>
  <nl>Wat in iemands bezit is, behoort hem op bestendige en onverstoorde wijze toe. Daarom gebruikt men het woord &#171; bezit &#187; om de onveranderlijkheid en het onophoudelijk voortduren der eeuwigheid uit te drukken. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>2</articulus>
  <type>arg</type>
  <index>1</index>
  <reference>1.10.2.arg</reference>
  <nl>Men beweert, dat God niet eeuwig is. Iets wat gemaakt is, kan men immers aan God niet toeschrijven. Maar de eeuwigheid is iets wat gemaakt werd. Zegt immers Bo&#235;tius niet in zijn werk Over de Drie-eenheid (IVe H.), dat het tegenwoordig ogenblik de tijd uitmaakt, als het wegvloeit, en de eeuwigheid uitmaakt, als het blijft staan. En Augustinus zegt in zijn werk Over de Drie en tachtig Kwesties (XXIIIe Kw.), dat God de eeuwigheid gemaakt heeft. Bijgevolg is God niet eeuwig. 1.10.2.arg Wat v&#243;&#243;r en na de eeuwigheid bestaat, wordt door de eeuwigheid niet gemeten. Maar in het Boek Over de Oorzaken (IIe Stelling) wordt er gezegd, dat God v&#243;&#243;r en na de eeuwigheid bestaat. En in het Boek van de Uittocht (15, 18) lezen we, dat &#171; God zal heersen in alle eeuwigheid, en na de eeuwigheid &#187;. De eeuwigheid komt dus niet aan God toe. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>2</articulus>
  <type>arg</type>
  <index>2</index>
  <reference>1.10.2.arg</reference>
  <nl>De eeuwigheid is een maat. Maar God kan niet gemeten worden. Hij is dus niet eeuwig. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>2</articulus>
  <type>arg</type>
  <index>3</index>
  <reference>1.10.2.arg</reference>
  <nl>De eeuwigheid bestaat in haar geheel tegelijk, en kent noch tegenwoordige tijd, noch verleden, noch toekomst, zoals hierboven gezegd werd (1e Art.). De Schrift kent aan God echter een tegenwoordige, verleden of toekomstige tijd toe, en zo blijkt het dat God niet eeuwig is. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>2</articulus>
  <type>sc</type>
  <index>1</index>
  <reference>1.10.2.sc</reference>
  <nl>Tegen dit besluit staan echter de woorden van Athanasius : &#171; Eeuwig is de Vader, eeuwig is de Zoon, eeuwig is de Heilige Geest &#187;. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>2</articulus>
  <type>co</type>
  <index>1</index>
  <reference>1.10.2.co</reference>
  <nl>De eeuwigheid is het noodzakelijk gevolg van de onveranderlijkheid, gelijk de tijd het noodzakelijk gevolg is van de beweging, zoals uit het voorgaande blijkt (1e Art.). Daar God geheel onveranderlijk is, komt ook de eeuwigheid Hem op de meest volkomen wijze toe. Niet alleen is Hij eeuwig, maar Hij is ook zijn eeuwig-zijn zelf. Buiten God is geen enkel wezen hetzelfde als het voortbestaan er van, en dit omdat voor geen enkel wezen buiten God het wezen hetzelfde is als het bestaan. Daar God echter op alle wijzen hetzelfde is als zijn bestaan, is Hij hetzelfde als zijn eeuwigheid, zoals Hij ook hetzelfde is als zijn wezen. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>2</articulus>
  <type>ad</type>
  <index>1</index>
  <reference>1.10.2.ad</reference>
  <nl>Als we zeggen, dat het stilstaande tegenwoordig ogenblik de eeuwigheid uitmaakt, dan drukken we de wijze uit waarop wij tot de kennis van de eeuwigheid komen. Want gelijk wij het begrip aanwerven van &#171; tijd &#187;, door het vervliegen na te gaan van het tegenwoordig ogenblik, zo komen we tot, het begrip &#171; eeuwigheid &#187;, door ons het stilstaan van het tegenwoordig ogenblik voor te stellen. Wanneer Augustinus t. a. pl. zegt, dat God de eeuwigheid gemaakt heeft, dan bedoelt hij daarmede de meegedeelde eeuwigheid. Want gelijk God aan sommige schepselen zijn onveranderlijkheid meedeelt, zo maakt Hij ze ook aan de eeuwigheid deelachtig </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>2</articulus>
  <type>ad</type>
  <index>2</index>
  <reference>1.10.2.ad</reference>
  <nl>Uit dit antwoord blijkt hoe de tweede bedenking moet weerlegd. Zegt men immers, dat God v&#243;&#243;r de eeuwigheid bestond, dan bedoelt men eveneens de eeuwigheid die aan de onstoffelijke zelfstandigheden werd meegedeeld. In die zin wordt t. a. pl. dan ook gezegd, dat de intellectuele wezens gelijkstaan met de eeuwige. En als het Boek van de Uittocht zegt : &#171; God zal heersen in alle eeuwigheid, en na de eeuwigheid &#187;, dan staat &#171; eeuwigheid &#187; daar voor &#171; eeuwen &#187;, zoals we ook in een andere vertaling lezen. Men zegt, dat God na de eeuwigheid nog zal heersen, omdat Hij nog blijft voortbestaan na iedere eeuw, d. i. na om het even welke duur. Een eeuw toch is niets anders dan een tijdstip van om het even welk wezen, gelijk gezegd wordt in het Ie Boek Over de hemel (IXe H., Nr 10). Dat God over de eeuwigheid heen heet te heersen, kan ook hierom zijn, dat, zelfs indien er iets anders altijd voortbestond (zoals volgens sommige wijsgeren met de bewegingen der hemellichamen het geval zou zijn), God dan nog steeds langer zou heersen, omdat, zijn rijk geheel tegelijk bestaat. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>2</articulus>
  <type>ad</type>
  <index>3</index>
  <reference>1.10.2.ad</reference>
  <nl>De eeuwigheid is God zelf. Daarom noemt men God niet eeuwig, als zou Hij op enige wijze gemeten worden; spreekt men hier van een maat, dan ligt dit alleen hieraan, dat wij ons een maat denken. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>2</articulus>
  <type>ad</type>
  <index>4</index>
  <reference>1.10.2.ad</reference>
  <nl>Het bestaan wordt aan God op verschillende tijden toegekend, omdat zijn eeuwigheid alle tijden insluit, want Hij zelf ondergaat de verandering niet van tegenwoordige, verleden en toekomstige tijd. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>3</articulus>
  <type>arg</type>
  <index>1</index>
  <reference>1.10.3.arg</reference>
  <nl>Men beweert, dat eeuwig te zijn niet eigen is aan God alleen. In het boek Dani&#235;l lezen we immers (12. 3) : &#171; Zij die er anderen zullen onderricht hebben in de gerechtigheid, zullen schitteren als sterren in de voortdurende eeuwigheden &#187;. Was God alleen eeuwig, dan waren er geen verschillende eeuwigheden, en zo blijkt het, dat God niet alleen eeuwig is. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>3</articulus>
  <type>arg</type>
  <index>2</index>
  <reference>1.10.3.arg</reference>
  <nl>Bij Mattheus lezen we (25, 41) : &#171; Weg, vervloekten, in het eeuwig vuur &#187;. Dus is God niet alleen eeuwig. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>3</articulus>
  <type>arg</type>
  <index>3</index>
  <reference>1.10.3.arg</reference>
  <nl>Alles wat noodzakelijk is, is eeuwig. Maar er zijn veel noodzakelijke dingen, zoals al de beginselen in de bewijsvoeringen, en al de stellingen die waarlijk bewezen zijn. Dus is God niet alleen eeuwig. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>3</articulus>
  <type>sc</type>
  <index>1</index>
  <reference>1.10.3.sc</reference>
  <nl>Hiertegenover echter staat wat Hieronymus zegt in zijn Brief aan Marcella : &#171; God is de enige, die geen begin heeft &#187;. Wat echter een begin heeft, is niet eeuwig, en bijgevolg is God alleen eeuwig. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>3</articulus>
  <type>co De eeuwigheid, in eigenlijke zin genomen, komt toe aan God alleen</type>
  <index>1</index>
  <reference>1.10.3.co De eeuwigheid, in eigenlijke zin genomen, komt toe aan God alleen. Zoals immers uit het voorgaande blijkt (Ie Art.), is de eeuwigheid een gevolg van de onveranderlijkheid. Welnu, gelijk vroeger werd bewezen (IXe Kw., 2e Art.), is God alleen onveranderlijk. Andere wezens kunnen echter aan zijn onveranderlijkheid deelachtig worden, en zo ook deelhebben aan zijn eeuwigheid. Sommige wezens toch zijn aan Gods onveranderlijkheid hierin deelachtig, dat ze nooit ophouden te bestaan; zo zegt de Ecclesiasi (1, 4) van de aarde, dat ze in alle eeuwigheid blijft bestaan. Andere dingen worden in de Schrift eeuwig genoemd, omdat ze lang bestaan, al zijn ze dan ook vergankelijk. Zo worden, Psalm 75, 5, de bergen eeuwig genoemd, en Deuteronomium, 33, 15, wordt er gesproken van &#171; de vruchten der eeuwige heuvelen &#187;. Nog andere wezens zijn aan de eeuwigheid nog meer deelachtig, in zover ze onveranderlijk zijn, hetzij naar hun wezen, hetzij daarbij nog naar hun handeling, gelijk de engelen en de gelukzaligen, die de aanschouwing van het Woord genieten, want met het oog op de aanschouwing van het Woord, zijn er, naar de uitdrukking van Augustinus in zijn Boek Over de Drie-eenheid (XVe B., XVIe H.), in de heiligen geen wankelbare gedachten. Daarom wordt van hen die God aanschouwen gezegd, dat zij het eeuwig leven bezitten, volgens het woord van Johannes (17, 3) : &#171; Dit is het eeuwig leven, dat ze &#187;, enz.</reference>
  <nl />
  </lemma>
<lemma>
    <liber>1</liber>
  <quaestio>10</quaestio>
  <articulus>3</articulus>
  <type>ad</type>
  <index>1</index>
  <reference>1.10.3.ad</reference>
  <nl>Er wordt gesproken van vele eeuwigheden, omdat er velen zijn, die door het aanschouwen van God aan de eeuwigheid deel hebben. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>3</articulus>
  <type>ad</type>
  <index>2</index>
  <reference>1.10.3.ad</reference>
  <nl>Het vuur der hel wordt eeuwig genoemd, omdat het nooit uitgaat. De pijnen der verdoemden veranderen echter wel, want Job zegt (24, 19) : &#171; Van de koude gaan ze naar de hitte over &#187;. Ook komt de eigenlijke eeuwigheid aan de hel niet toe, maar veeleer de tijd, volgens Psalm 80, 16: &#171; Hun tijd strekt zich uit over de eeuwen &#187;. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>3</articulus>
  <type>ad</type>
  <index>3</index>
  <reference>1.10.3.ad</reference>
  <nl>Het woord &#171; noodzakelijk &#187; drukt een wijze uit waarop iets waar kan zijn. Volgens de leer van de Wijsgeer in het VIe Boek der Metaphysica (Ve B., IVe H., Nr 1), is de waarheid in het verstand, en hiermee overeenkomstig wordt datgene wat waar en noodzakelijk is, eeuwig genoemd, omdat het nl. in een eeuwig verstand gevonden wordt. Daar nu alleen Gods verstand eeuwig is, mag niet aangenomen worden, dat er buiten God nog iets eeuwig is. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>4</articulus>
  <type>arg</type>
  <index>1</index>
  <reference>1.10.4.arg</reference>
  <nl>Men beweert, dat er geen verschil is tussen de eeuwigheid en de tijd. Er kunnen immers geen twee maten tegelijk zijn van een duur, tenzij wanneer de ene een deel is van de andere. Er zijn toch geen twee dagen of geen twee uren tegelijk, maar wel kunnen dag en uur tegelijk zijn, omdat het uur een deel is van de dag. De eeuwigheid en de tijd. bestaan echter tegelijk, de eeuwigheid uit dan de tijd de eeuwigheid en beide zijn de maat van de duur. Nu is echter geen deel van de tijd, want ze strekt zich verder en omvat hem. Dus moet de tijd een deel zijn van en kan hij er niet van verschillen. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>4</articulus>
  <type>arg</type>
  <index>2</index>
  <reference>1.10.4.arg</reference>
  <nl>Volgens de leer van de Wijsgeer in het IVe Boek der Physica (XIe H., Nr 8, en XIIIe H., Nr 1), blijft het tegenwoordig ogenblik van de tijd hetzelfde in geheel de tijd. Maar dit is juist de eeuwigheid, dat hetzelfde op ondeelbare wijze bestaat in het gehele verloop van de tijd. De eeuwigheid is bijgevolg het tegenwoordig ogenblik van de tijd. Maar het tegenwoordig ogenblik van de tijd is in wezen hetzelfde als de tijd, en zo blijkt het, dat de eeuwigheid niet wezenlijk verschilt van de tijd. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>4</articulus>
  <type>arg</type>
  <index>3</index>
  <reference>1.10.4.arg</reference>
  <nl>Gelijk de maat van de eerste beweging de maat is van elke beweging, zoals gezegd wordt in het IVe Boek der Physica (XIVe H., Nr 4), zo moet ook de maat van het eerste bestaan de maat zijn van elk bestaan. Nu is de maat van het eerste bestaan, dat Gods bestaan is, de eeuwigheid. Bijgevolg is de eeuwigheid de maat van elk bestaan. De maat echter van het bestaan der vergankelijke dingen is de tijd. Dus is de tijd &#243;fwel hetzelfde als de eeuwigheid, &#243;fwel een deel er van. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>4</articulus>
  <type>sc</type>
  <index>1</index>
  <reference>1.10.4.sc</reference>
  <nl>Hier kan echter tegen ingebracht worden, dat de eeuwigheid in haar geheel tegelijk bestaat, terwijl er in de tijd een verschil is tussen wat voorafgaat en wat volgt. Dus zijn tijd en eeuwigheid niet hetzelfde. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>4</articulus>
  <type>co</type>
  <index>1</index>
  <reference>1.10.4.co</reference>
  <nl>Dat tijd en eeuwigheid niet hetzelfde zijn, is klaarblijkelijk. De reden van dit onderscheid zou echter volgens sommigen hierin liggen, dat de eeuwigheid geen begin heeft en geen einde, de tijd daarentegen wel. Maar dit onderscheid is alleen toevallig, en komt aan tijd en eeuwigheid niet uiteraard toe. Veronderstellen we, volgens de mening van diegenen die beweren dat de beweging des hemels altijddurend is, dat de tijd immer geweest is en altijd blijven zal, dan zal de eeuwigheid nog hierin van de tijd verschillen, dat ze in haar geheel tegelijk beslaat, zoals Bo&#235;tius zegt in zijn Boek Over de Vertroosting van de Wijsbegeerte (Ve B., 6). Dit komt echter aan de tijd niet toe, want de tijd is de maat van de beweging, terwijl de eeuwigheid de maat is van het onveranderlijk wezen. Past men echter het aangegeven onderscheid toe, niet op de maatstaf die aangelegd wordt, maar op de dingen die gemeten worden, dan gaat het beter op : alleen datgene toch wordt door de tijd gemeten, wat een begin en een einde heeft in de tijd, gelijk gezegd wordt in het IVe Boek der Physica (XIIe H., Nr 13). Moest dan de beweging des hemels altijddurend zijn, dan zou de tijd haar niet in haar geheel afmeten, want het oneindige kan niet afgemeten worden; hij zou echter elke rondgang afmeten, want die zou een begin en een einde hebben in de tijd. De aangegeven grond voor het onderscheid tussen tijd en eeuwigheid gaat ook wel op, zelfs wanneer men tijd en eeuwigheid beschouwt als maatstaf, op voorwaarde, dat men zich een begin en een einde denkt, die slechts in aanleg bestaan. Gesteld, dat de tijd altijd zou duren, dan kan men er immers steeds een begin en een einde in aantonen, door er maar een deel van te beschouwen, gelijk we b. v. spreken van het einde van een dag of van een jaar en kunnen we voor de eeuwigheid niet doen. Dit onderscheid is echter alleen maar een gevolg van het onderscheid dat uiteraard bestaat tussen tijd en eeuwigheid, en dat hierin ligt, dat de eeuwigheid in haar geheel tegelijk bestaat, en de tijd niet. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>4</articulus>
  <type>ad</type>
  <index>1</index>
  <reference>1.10.4.ad</reference>
  <nl>Die redenering zou opgaan, als tijd en eeuwigheid maten waren van dezelfde aard; maar dit is niet het geval, wat blijkt als men de wezens beschouwt waarop tijd of eeuwigheid als maatstaf worden toegepast. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>4</articulus>
  <type>ad</type>
  <index>2</index>
  <reference>1.10.4.ad</reference>
  <nl>Het tegenwoordig ogenblik van de tijd blijft in geheel het verloop van de tijd hetzelfde naar het subject, maar het verschilt naar de wijze waarop het beschouwd wordt. Zoals immers de tijd overeenstemt met de beweging, zo stemt het tegenwoordig ogenblik overeen met het bewogene. Het bewogene nu blijft in geheel het tijdsverloop hetzelfde naar het subject, maar het verschilt door de beschouwingswijze, in zover het nu hier, dan daar is. Die overgang is juist de beweging, zoals het heenvloeien van het tegenwoordig ogenblik, in zover het verandert, wat betreft de beschouwingswijze, de tijd is. In tegenstelling echter met de tijd blijft de eeuwigheid dezelfde, &#233;n naar het subject, &#233;n naar de wijze van beschouwing, en daarom kan ze onmogelijk hetzelfde zijn als het tegenwoordig ogenblik van de tijd. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>4</articulus>
  <type>ad</type>
  <index>3</index>
  <reference>1.10.4.ad</reference>
  <nl>Gelijk de eeuwigheid de eigen maatstaf is van het zijn zelf, zo is de tijd de eigen maatstaf der beweging. Daaruit volgt, dat een wezen in die maat van de eeuwigheid afwijkt en de tijd ondergaat, waarin het wezensstandvastigheid mist en aan verandering is onderworpen. Daar nu het zijn van de vergankelijke wezens aan verandering onderworpen is, is niet de eeuwigheid, maar wel de tijd de maatstaf er van. De tijd toch is niet alleen de maat van wat metterdaad verandert, maar ook van wat kan veranderen, en daarom wordt niet alleen de beweging door de tijd gemeten, maar ook de rust, die juist een eigenschap is van iets wat kan bewegen, maar niet beweegt. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>5</articulus>
  <type>arg</type>
  <index>1</index>
  <reference>1.10.5.arg</reference>
  <nl>Men beweert, dat &#171; aevum &#187; en tijd niet verschillen. Augustinus zegt immers in zijn Letterlijke Verklaring van het Boek der Schepping (VIIIe B., XXe en XXIIe H.), dat God de geestelijke schepselen door de tijd heen beweegt. Maar het &#171; aevum &#187; is juist de maat van de geestelijke zelfstandigheden. Het is dus hetzelfde als de tijd. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>5</articulus>
  <type>arg</type>
  <index>2</index>
  <reference>1.10.5.arg</reference>
  <nl>Het behoort tot het begrip van de tijd, dat er opeenvolging in is; tot het begrip van de eeuwigheid, dat ze in haar geheel tegelijk is, zoals hierboven reeds gezegd werd (Ie Art.). Welnu, het &#171; aevum &#187; is niet hetzelfde als de eeuwigheid. Het boek De Prediker zegt immers (1, 1), dat de eeuwige wijsheid v&#243;&#243;r het &#171; aevum &#187; is. Het &#171; aevum &#187; is dus niet in zijn geheel tegelijk, maar met opeenvolging. Het is dus hetzelfde als. de tijd. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>5</articulus>
  <type>arg</type>
  <index>3</index>
  <reference>1.10.5.arg</reference>
  <nl>Als er in het &#171; aevum &#187; geen opeenvolging is, dan is voor een wezen dat er door gemeten wordt : zijn, geweest zijn, en zullen zijn hetzelfde. Daar het nu onmogelijk is, dat zulke wezens eenmaal niet geweest zijn, zou het ook onmogelijk zijn, dat ze eenmaal niet zullen zijn, wat een verkeerde gevolgtrekking is, aangezien God zulke wezens kan vernietigen. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>5</articulus>
  <type>arg</type>
  <index>4</index>
  <reference>1.10.5.arg</reference>
  <nl>De duur van de wezens die door het &#171; aevum &#187; gemeten worden is eeuwig in die zin, dat er nooit een einde aan komt. Als het &#171; aevum &#187; in zijn geheel tegelijk, bestaat, dan is er een geschapen wezen dat metterdaad oneindig is, en dit is onmogelijk. Het &#171; aevum &#187; is dus hetzelfde als de tijd. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>5</articulus>
  <type>sc</type>
  <index>1</index>
  <reference>1.10.5.sc</reference>
  <nl>Daar kan echter tegen ingebracht worden, wat Bo&#235;tius zegt in zijn werk Over de Vertroosting van de Wijsbegeerte (IIIe B., 9) : &#171; Gij die de tijd van het &#171; aevum &#187; doet uitgaan &#187;. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>5</articulus>
  <type>co</type>
  <index>1</index>
  <reference>1.10.5.co</reference>
  <nl>Het &#171; aevum &#187; verschilt zowel van de tijd als van de eeuwigheid, en staat er midden tussenin. Sommigen nu vatten het verschil zo op, dat de eeuwigheid noch begin noch einde heeft; het &#171; aevum &#187; heeft; een begin en geen einde; de tijd heeft een begin en een einde. Dit verschil is echter geheel bijkomstig, zoals we vroeger zeiden (IVe Art.), want zelfs als de door het &#171; aevum &#187; gemeten wezens altijd geweest zijn en steeds zullen zijn, zoals sommigen menen, of als ze eenmaal moesten ophouden te zijn, wat in Gods macht ligt, dan nog zou het &#171; aevum &#187; verschillen van tijd en eeuwigheid. Daarom beweren anderen, dat het verschil hierin ligt, dat er in de eeuwigheid geen opeenvolging is; in de tijd is er opeenvolging, vernieuwing en verouderen; in het &#171; aevum &#187; is er wel opeenvolging, maar geen vernieuwing noch verouderen. Die bewering is echter ongerijmd, en dit blijkt duidelijk, wanneer men van vernieuwing en verouderen spreekt, met betrekking tot de maatstaf zelf. De elkaar opvolgende delen van eenzelfde duur kunnen immers niet te samen zijn. Als er dan in het &#171; aevum &#187; opeenvolging is, dan moet er een nieuw deel van zijn duur aan de rest toegevoegd worden, zo dikwijls als een vroeger deel er van voorbijgaat. Maar op die wijze vindt er in het &#171; aevum &#187; zelf vernieuwing plaats, zowel als in de tijd. Spreekt men van vernieuwing en verouderen, met betrekking tot de wezens die door een tijdmaatstaf gemeten worden, dan is er een ander bezwaar. Hierom toch veroudert iets wat door de tijd gemeten wordt, omdat zijn wezen veranderlijk is; en daarom is er opeenvolging in de maatstaf, omdat er veranderlijkheid is in het gemetene, zoals blijkt uit het IVe Boek der Physica (XIIe H., Nr 3 en 10). Wanneer er bijgevolg in het door het &#171; aevum &#187; gemetene zelf noch verouderen noch vernieuwing is, dan is de reden daarvan, dat het wezen van het gemetene onveranderlijk is. En om dezelfde reden zal er in zijn maatstaf geen opeenvolging zijn. Men moet dus besluiten dat, aangezien de eeuwigheid de maat is van het onveranderlijk zijn, een wezen in die maat van de eeuwigheid afwijkt waarin het zijnsstandvastigheid mist. Sommige wezens nu missen die standvastigheid zo zeer, dat hun zijn &#243;fwel het subject is van verandering, &#243;fwel in de verandering zelf bestaat : zulke wezens worden gemeten door de tijd, en dit is het geval met iedere beweging en met het zijn van alle vergankelijke wezens. Andere wezens missen de zijnsstanvastigheid in mindere mate, want hun zijn zelf bestaat niet in verandering, en ze zijn ook geen subject van verandering, maar toch gaat een verandering met hun wezen gepaard, hetzij metterdaad, hetzij in aanleg. Dit is het geval met de hemellichamen, waarvan het zijn wel onveranderlijk is, maar gepaard gaat met verandering van de plaats die ze innemen. En hetzelfde geldt voor de engelen: zij toch hebben ook een onveranderlijk zijn, maar ze zijn veranderlijk in hun vrije wilsbeslissingen, voor zover het de natuur betreft, alsook in hun verstandsakten en gevoelens, en wat betreft de plaats die ze bekleden, voor zover althans de engelen ruimte beslaan. En zulke wezens worden gemeten door het &#171; aevum &#187;, wat middenin staat tussen tijd en eeuwigheid. Het zijn echter, wat door de eeuwigheid gemeten wordt, is niet veranderlijk, en gaat ook niet met veranderlijkheid gepaard. Zo blijkt het ook, dat er in de tijd opeenvolging is; in het &#171; aevum &#187; zelf is er geen opeenvolging, maar ze kan er mee gepaard gaan; in de eeuwigheid echter is er geen opeenvolging, en ze kan er niet mee gepaard gaan. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>5</articulus>
  <type>ad</type>
  <index>1</index>
  <reference>1.10.5.ad</reference>
  <nl>De geestelijke schepselen worden gemeten door de tijd, wat betreft hun gevoelens en hun verstandsakten. Hierin toch is er opeenvolging. Daarom zegt Augustinus t. a. pl. (XXe H.), dat door de tijd heen bewogen te worden hetzelfde is als bewogen te worden door zijn gevoelens. Wat echter het zijn van hun natuur betreft, worden de geestelijke wezens gemeten door het &#171; aevum &#187;. Wat eindelijk het aanschouwen van het Licht der eeuwige Glorie betreft, zijn ze aan de eeuwigheid deelachtig. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>5</articulus>
  <type>ad</type>
  <index>2</index>
  <reference>1.10.5.ad</reference>
  <nl>Het &#171; aevum &#187; bestaat in zijn geheel tegelijk. En toch is het niet hetzelfde als de eeuwigheid, omdat er opeenvolging mee kan gepaard gaan. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>5</articulus>
  <type>ad</type>
  <index>3</index>
  <reference>1.10.5.ad</reference>
  <nl>Het onderscheid tussen het voorbije en het toekomstige bestaat inderdaad niet voor de engelen, wat betreft hun zijn op zichzelf beschouwd. Het beslaat immers alleen wat de veranderingen betreft, die met hun zijn gepaard gaan. Als we dan zeggen, dat een engel is, of geweest is, of zijn zal, dan komt het onderscheid voort uit een opvatting van ons verstand, dat het zijn van de engelen beschouwt in verband met verschillende tijdruimten. Zeggen we b. v., dat een engel is of geweest is, dan denken wij ons iets waarvan het tegendeel door Gods macht niet kan verwezenlijkt worden. Zeggen we daarentegen dat een engel zal zijn, dan veronderstellen we niets. Maar het zijn en het niet-zijn van de engelen valt binnen het gebied van Gods macht. Daarom moet gezegd dat, in volstrekte zin, God kan bewerken, dat het zijn van een engel niet zal zijn. Hij kan echter niet bewerken dat het niet is, terwijl het is, noch dat het niet zou geweest zijn, nadat het geweest is. 4. De duur van het &#171; aevum &#187; is oneindig, in die zin, dat geen tijd er een einde aan stelt. Dat nu een of ander geschapen zijn in die zin oneindig zou zijn, dat niets anders er een einde aan stelt, levert in &#8217;t geheel geen bezwaar op. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>6</articulus>
  <type>arg</type>
  <index>1</index>
  <reference>1.10.6.arg</reference>
  <nl>Men beweert, dat er meer dan &#233;&#233;n &#171; aevum &#187; is. In het IIIe (apocrief) Boek Esdras (4, 40) lezen we immers : &#171; De majesteit en de macht van de &#171; aevums &#187; is bij U, Heer &#187;. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>6</articulus>
  <type>arg</type>
  <index>2</index>
  <reference>1.10.6.arg</reference>
  <nl>Wat tot verschillende soorten behoort, wordt door soortelijk verschillende maten gemeten. Maar van de wezens die door het &#171; aevum &#187; gemeten worden, zijn er sommige lichamelijk, nl. de hemellichamen; andere daarentegen zijn geestelijke zelfstandigheden, te weten de engelen. Er is bijgevolg meer dan &#233;&#233;n &#171; aevum &#187;. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>6</articulus>
  <type>arg</type>
  <index>3</index>
  <reference>1.10.6.arg</reference>
  <nl>Het woord &#171; aevum &#187; duidt een duur aan. De wezens die tot hetzelfde &#171; aevum &#187; behoren, hebben dus eenzelfde duur. Maar niet al de door het &#171; aevum &#187; gemeten wezens hebben eenzelfde duur, want sommige vangen na de andere aan, zoals voornamelijk bij de mensenzielen valt waar te nemen. Bijgevolg is er meer dan &#233;&#233;n &#171; aevum &#187;. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>6</articulus>
  <type>arg</type>
  <index>4</index>
  <reference>1.10.6.arg</reference>
  <nl>Wezens die van elkander niet afhangen, hebben niet eenzelfde maat voor hun duur. Wanneer er immers voor alle aan de tijd onderworpen dingen maar &#233;&#233;n tijd is, dan komt dit hierdoor, dat de eerste beweging, die v&#243;&#243;r elke andere door de tijd gemeten wordt, in een zekeren zin de oorzaak is van elke beweging. Maar de wezens die onder het &#171; aevum &#187; vallen, hangen van elkander niet af : de ene engel is immers de oorzaak niet van de andere. Er is dus meer dan &#233;&#233;n aevum. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>6</articulus>
  <type>sc</type>
  <index>1</index>
  <reference>1.10.6.sc</reference>
  <nl>Daartegenover staat echter, dat het &#171; aevum &#187; eenvoudiger is dan de tijd, en de eeuwigheid dichter benadert. Welnu, er is maar &#233;&#233;n tijd. Dus kan er ook maar een &#171; aevum &#187; zijn. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>6</articulus>
  <type>co</type>
  <index>1</index>
  <reference>1.10.6.co</reference>
  <nl>Op de vraag die we hier stellen wordt een dubbel antwoord gegeven : sommigen zeggen immers, dat er maar &#233;&#233;n &#171; aevum &#187; is; anderen, dat er verschillende zijn. Om nu te weten welk antwoord het juiste is, moet men bedenken waarom er maar &#233;&#233;n tijd is : de geestelijke dingen kennen we immers door de lichamelijke. Sommigen dan zeggen, dat er voor alle tijdelijke dingen maar &#233;&#233;n tijd is, omdat er maar &#233;&#233;n getal is voor al de getelde dingen: de tijd toch is een getal, zoals de Wijsgeer zegt in het IVe Boek der Physica (XIe H., Nr 5). Die verklaring voldoet ons echter niet, want de tijd is geen getal dat buiten de getelde dingen gedacht wordt, maar wordt opgevat als in de getelde dingen bestaande. Was het anders, dan zou de tijd geen onafgebroken getal zijn : tien ellen laken b. v. zijn immers iets onafgebroken, niet om het getal, maar wel om het getelde. Het getal nu dat in het getelde bestaat, is niet hetzelfde voor alle dingen, maar verschilt voor elk verschillend ding. Daarom zeggen anderen, dat de tijd &#233;&#233;n is, omdat de eeuwigheid, die het beginsel is van iedere duur, &#233;&#233;n is. Zo is er voor alle wezens maar &#233;&#233;n duur, gelet op het beginsel van de duur. Let men echter op het onderscheid tussen de wezens die door de invloed van het eerste beginsel een eigen duur hebben, dan is er meer dan &#233;&#233;n duur. Nog anderen menen, dat de oorzaak van de eenheid van de tijd te zoeken is in de eerste stof, die het eerste subject is van de beweging die door de tijd gemeten wordt. Ook die twee verklaringen moeten afgewezen worden. Die dingen toch die &#233;&#233;n zijn door het beginsel of door het subject &#8212; voornamelijk door het verwijderd beginsel of subject &#8212; zijn alleen maar in een zeker opzicht &#233;&#233;n, en niet volstrekt genomen. De ware oorzaak van de eenheid van de tijd is de eenheid der eerste beweging, die de maatstaf is welke op alle bewegingen wordt aangelegd, om zijn grote enkelvoudigheid, gelijk in het Xe Boek der Metaphysica gezegd wordt (IXe B., Ie H., Nr 10). De tijd verhoudt zich tot die beweging, niet alleen zoals een maatstaf zich verhoudt tot het gemetene, maar ook zoals een bijkomstigheid zich verhoudt tot haar subject, en op die wijze is de tijd &#233;&#233;n door de eenheid van die beweging. Tot de andere bewegingen verhoudt de tijd zich alleen zoals de maatstaf zich verhoudt tot het gemetene. En juist daarom wordt hij er niet mee vermenigvuldigd : een maatstaf toch die van de dingen afgescheiden is, kan vele dingen afmeten. Nu dit eerste punt opgehelderd is, moet er nog aan toegevoegd, dat er met betrekking tot de geestelijke zelfstandigheden een tweevoudige mening werd voorgestaan. Sommigen immers zeiden, dat al die zelfstandigheden uit God uitvloeien met eenzelfde volmaaktheid: dit is de mening van Origenes in zijn Boek Over de Beginselen (Ie B., VIIIe H.). Anderen zeiden, dat vele geestelijke zelfstandigheden met dezelfde volmaaktheid uit God ontsproten. Anderen daarentegen zeiden, dat de geestelijke zelfstandigheden uit God voortkomen met een zeker onderscheid in de graad van volmaaktheid en volgens een bepaalde orde. En dit schijnt de mening te zijn van Dionysius, die in zijn Boek Over de Hemelrijen (IVe en Xe H.) zegt, dat zelfs in &#233;&#233;n en dezelfde engelenrij, sommige geestelijke zelfstandigheden de eerste plaats bekleden, andere de laatste, nog andere middenin staan. Houdt men de eerste mening, dan moet men aannemen, dat er verschillende &#171; aevums &#187; zijn, en wel zoveel als er door het &#171; aevum &#187; gemeten wezens zijn, die de eerste rang bekleden onder in volmaaktheid gelijke. Houdt men zich aan de tweede mening, dan moet men aannemen, dat er maar &#233;&#233;n &#171; aevum &#187; is: aangezien immers alles gemeten wordt naar datgene wat het enkelvoudigst is in de soort waar het toe behoort, gelijk in het Xe Boek der Metaphysica gezegd wordt (IXe B., 1e H., Nr 9, 13), moet het zijn van alle onder het &#171; aevum &#187; vallende wezens gemeten worden door het zijn van het eerste onder het &#171; aevum &#187; vallende wezen, dat des te enkelvoudiger is, naarmate men hoger opstijgt. Daar nu de tweede mening meer overeenkomstig de waarheid is, zoals later zal aangetoond worden (XLVIIe Kw., 2e Art. en Le Kw., 4e Art.), menen we, dat er maar &#233;&#233;n &#171; aevum &#187; is. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>6</articulus>
  <type>ad</type>
  <index>1</index>
  <reference>1.10.6.ad</reference>
  <nl>Het woord &#171; aevum &#187; staat dikwijls in de plaats van eeuw, d. i. een tijdstip uit de duur van een of ander ding, en zo wordt van meerdere &#171; aevums &#187; gesproken, gelijk men van verschillende eeuwen spreekt. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>6</articulus>
  <type>ad</type>
  <index>2</index>
  <reference>1.10.6.ad</reference>
  <nl>Hoewel de hemellichamen en de geestelijke wezens onderling verschillen, wat hun natuur betreft, toch komen ze hierin met elkaar overeen, dat ze beide onveranderlijk zijn in hun zijn, en daarom worden ze beide door het &#171; aevum &#187; gemeten. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>6</articulus>
  <type>ad</type>
  <index>3</index>
  <reference>1.10.6.ad</reference>
  <nl>Ook al de tijden beginnen niet tegelijk, en toch is er maar &#233;&#233;n tijd voor alles, ter oorzake van het eerste wat door de tijd gemeten wordt. Op gelijke wijze is er maar &#233;&#233;n &#171; aevum &#187; voor de wezens die onder die maatstaf vallen, zelfs als ze niet alle tegelijk beginnen te zijn. </nl>
  </lemma>
<lemma>
    <liber>1</liber>
  <quaestio>10</quaestio>
  <articulus>6</articulus>
  <type>ad</type>
  <index>4</index>
  <reference>1.10.6.ad</reference>
  <nl>Opdat verschillende dingen door &#233;&#233;n maat zouden gemeten worden, wordt niet vereist, dat die maat de oorzaak zou zijn van al wat ze afmeet, maar wel dat ze iets enkelvoudigers zou zijn. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus />
  <type>pr</type>
  <index>1</index>
  <reference>1.11.pr</reference>
  <nl>We gaan nu over tot het beschouwen van Gods eenheid. En hierover stellen we vier vragen : 1e) Voegt de eenheid iets toe aan het zijnde? 2e) Zijn eenheid en veelheid tegenstrijdige dingen? 3e) Is God &#233;&#233;n? 4e) Is God het meest &#233;&#233;n van alle dingen? </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>1</articulus>
  <type>arg</type>
  <index>1</index>
  <reference>1.11.1.arg</reference>
  <nl>Men beweert, dat de eenheid iets toevoegt aan het zijnde. Alles toch wat tot een bepaald geslacht behoort, ontstaat door iets toe te voegen aan het zijnde, dat alle geslachten doorloopt. Maar de eenheid behoort tot een bepaald geslacht, want ze is het beginsel van het getal, dat een soort is der hoegrootheid. Bijgevolg voegt de eenheid aan het zijnde iets toe. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>1</articulus>
  <type>arg</type>
  <index>2</index>
  <reference>1.11.1.arg</reference>
  <nl>Wat iets gemeenschappelijks verdeelt, ontstaat door er iets aan toe te voegen. Maar het zijnde wordt verdeeld in &#233;&#233;n en veel. Dus voegt de eenheid iets toe aan het zijnde. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>1</articulus>
  <type>arg</type>
  <index>3</index>
  <reference>1.11.1.arg</reference>
  <nl>Wanneer de eenheid aan het zijnde niets toevoegt, dan is het hetzelfde, te zeggen : &#233;&#233;n, en te zeggen : zijnde. En zoals het geen zin heeft, te zeggen : het zijnde zijnde, zo had het dan ook geen zin, te spreken van een &#233;&#233;n zijnde. Maar dit laatste heeft wel een zin, en bijgevolg voegt de eenheid aan het zijnde iets toe. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>1</articulus>
  <type>sc</type>
  <index>1</index>
  <reference>1.11.1.sc</reference>
  <nl>Dit is echter strijd met wat Dionysius zegt in het laatste hoofdstuk van zijn werk Over de Goddelijke Namen : &#171; Van alles wat bestaat is er niets wat niet deelachtig is aan de eenheid &#187;. Dit nu was het geval niet, wanneer de eenheid aan het zijnde iets toevoegde, wat het beperkt. Dus voegt de eenheid aan het zijnde niets toe. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>1</articulus>
  <type>co</type>
  <index>1</index>
  <reference>1.11.1.co</reference>
  <nl>De eenheid voegt aan het zijnde niets positiefs toe, maar alleen de loochening van een verdeling. Iets eens betekent immers niets anders dan een onverdeeld zijnde. Hieruit blijkt echter, dat &#233;&#233;n en zijnde omkeerbaar zijn. Ieder zijnde toch is ofwel enkelvoudig, &#243;fwel samengesteld. Wat enkelvoudig is, is onverdeeld, &#233;n metterdaad, &#233;n wat zijn aanleg betreft. Wat samengesteld is, heeft geen zijn, zolang zijn delen gescheiden zijn, maar alleen als ze samengevoegd worden en het samengestelde ding vormen. Zo is het duidelijk, dat het zijn van ieder ding bestaat in de onverdeeldheid, en dat ieder zijnde zijn eenheid bewaart zolang het z&#8217;n zijn bewaart. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>1</articulus>
  <type>ad</type>
  <index>1</index>
  <reference>1.11.1.ad</reference>
  <nl>Sommigen hebben gemeend, dat het &#233;&#233;ne, wat omkeerbaar is met het zijnde, hetzelfde is als het &#233;&#233;ne dat het beginsel is van het getal, maar zijn verder tot tegenstrijdige gevolgtrekkingen gekomen. Pythagoras en Plato immers merkten op, dat het &#233;&#233;ne, wat omkeerbaar is met het zijnde, aan het zijnde niets toevoegt, maar de zelfstandigheid van het zijnde uitdrukt in zover ze onverdeeld is, en meenden, dat dit ook het geval was met het &#233;&#233;ne, wat het beginsel is van het getal. En omdat het getal uit eenheden bestaat, dachten ze, dat getallen de zelfstandigheid uitmaakten van alle dingen. Daarentegen meende Avicenna, dat het &#233;&#233;ne wat het beginsel is van het getal, aan de zelfstandigheid van het zijnde iets toevoegt (anders toch was het getal, dat juist uit eenheden samengesteld is, geen soort van de hoegrootheid). Daarvan uitgaande, meende hij dat het &#233;&#233;ne, wat omkeerbaar is met het zijnde, aan de zelfstandigheid van het zijnde iets toevoegt, zoals het witte iets toevoegt aan de mens. Dit is echter klaarblijkelijk verkeerd, want elk ding is &#233;&#233;n door zijn zelfstandigheid, en als een ding door iets anders &#233;&#233;n was, dan zou dit andere ook &#233;&#233;n zijn, en als dat ook door iets anders &#233;&#233;n was, zou men moeten opstijgen tot in het oneindige. Men moet bijgevolg aannemen, dat elk ding door zijn zelfstandigheid &#233;&#233;n is. We besluiten dus dat het &#233;&#233;ne, dat omkeerbaar is met het zijnde, aan het zijnde geen nieuw ding toevoegt. Maar het &#233;&#233;ne, dat het beginsel is van het getal, voegt aan het zijnde iets toe wat tot het geslacht van de hoegrootheid behoort. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>1</articulus>
  <type>ad</type>
  <index>2</index>
  <reference>1.11.1.ad</reference>
  <nl>Er is niets tegen, dat iets wat in &#233;&#233;n opzicht verdeeld is, in een ander opzicht onverdeeld zou zijn, gelijk iets wat numerisch verdeeld is, soortelijk onverdeeld kan zijn; en zo gebeurt het, dat iets in een zeker opzicht &#233;&#233;n is, en in een ander opzicht veelvoudig. Iets kan ook volstrekt beschouwd &#233;&#233;n zijn, &#243;fwel omdat het onverdeeld is naar datgene wat tot zijn wezenheid behoort, laat het dan ook verdeeld zijn naar die dingen, die buiten zijn wezenheid vallen: zo kan iets &#233;&#233;n zijn door het subject, en veelvoudig door de bijkomstigheden; &#243;fwel omdat het onverdeeld is metterdaad, maar verdeeld in aanleg, gelijk iets wat &#233;&#233;n is, als geheel, veelvoudig is door zijn delen. In dit laatste geval zal het wezen, volstrekt genomen, &#233;&#233;n zijn, maar in een bepaald opzicht veelvoudig. Omgekeerd kan iets, volstrekt genomen, verdeeld zijn, en onverdeeld in een bepaald opzicht, zoals iets, wat naar zijn wezenheid verdeeld is, onverdeeld kan zijn naar het begrip of naar het beginsel of de oorzaak; zulk ding is, volstrekt genomen, veelvoudig, en in een bepaald opzicht &#233;&#233;n, gelijk het b. v. het geval is met de dingen die numerisch veelvoudig zijn en &#233;&#233;n naar de soort of naar het beginsel. Het zijnde wordt dus zo onderscheiden door &#233;&#233;nheid en veelheid, dat het, volstrekt genomen, door de eenheid verdeeld wordt, en in een zeker opzicht genomen, door de veelheid. Het vele zelf toch zou geen zijnde zijn, indien het niet op een of andere wijze tot het &#233;&#233;ne herleid werd. Daarom zegt Dionysius t. a. pk, dat er geen veelheid is die aan de eenheid niet deelachtig is; wat immers veelvoudig is door zijn delen, is &#233;&#233;n door zijn geheel; wat veelvoudig is door de bijkomstigheden, is &#233;&#233;n door het subject; wat numerisch veelvoudig is, is &#233;&#233;n door de soort; wat veelvoudig is door de soort, is &#233;&#233;n door het geslacht, en wat veelvoudig is in zijn uitgang, is &#233;&#233;n in zijn beginsel. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>1</articulus>
  <type>ad</type>
  <index>3</index>
  <reference>1.11.1.ad</reference>
  <nl>Het is niet zonder zin, te spreken van een &#233;&#233;n zijnde, want het &#233;&#233;ne voegt aan het zijnde iets toe naar het begrip. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>2</articulus>
  <type>arg</type>
  <index>1</index>
  <reference>1.11.2.arg</reference>
  <nl>Men beweert, dat &#233;&#233;n en veel met elkander niet strijdig zijn. Wat immers met iets strijdig is, wordt er niet aan toegekend. Welnu, zoals uit het voorgaande blijkt (1e Art.), is iedere veelheid op zekere wijze &#233;&#233;n. E&#233;n en Veel zijn dus onderling niet strijdig. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>2</articulus>
  <type>arg</type>
  <index>2</index>
  <reference>1.11.2.arg</reference>
  <nl>Niets wat in strijd is met iets anders, wordt er door samengesteld. Maar het &#233;&#233;ne stelt de veelheid samen, en is er dus niet mee in strijd. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>2</articulus>
  <type>arg</type>
  <index>3</index>
  <reference>1.11.2.arg</reference>
  <nl>Er is maar &#233;&#233;n ding, wat in verhouding van tegenstelling staat met iets anders. Welnu, met veel staat weinig in verhouding van tegenstelling. Dus staat het &#233;&#233;ne er niet tegenover. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>2</articulus>
  <type>arg</type>
  <index>4</index>
  <reference>1.11.2.arg</reference>
  <nl>Staat het &#233;&#233;ne tegenover de veelheid, dan staat het er tegenover, zoals het onverdeelde tegenover het verdeelde, en zo is het er mee in strijd, gelijk het gemis in strijd is met de hebbelijkheid. Het levert echter bezwaar op, dat in dit geval het &#233;&#233;ne pas na de veelheid zou komen en door de veelheid zou bepaald worden, terwijl toch omgekeerd de veelheid bepaald wordt door de eenheid. Zo zouden we rondlopen in een cirkel, wat moet vermeden worden. E&#233;n en veel zijn dus niet strijdig met elkaar. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>2</articulus>
  <type>sc</type>
  <index>1</index>
  <reference>1.11.2.sc</reference>
  <nl>Daartegenover staat echter, dat als de begrippen van twee dingen tegengesteld zijn, die dingen dan ook tegengesteld zijn. Welnu, het begrip van het &#233;&#233;ne bestaat in de onverdeelbaarheid, het begrip van het vele sluit de verdeling in. Dus staan &#233;&#233;n en veel tot elkaar in verhouding van tegenstelling. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>2</articulus>
  <type>co</type>
  <index>1</index>
  <reference>1.11.2.co</reference>
  <nl>Het &#233;&#233;ne staat tegenover het vele, maar niet altijd op dezelfde wijze. Tegenover het vele wat een getal is, staat het &#233;&#233;ne wat het beginsel is van het getal, gelijk de maatstaf tegenover de maat staat. Het &#233;&#233;ne toch is de eerste maatstaf, en het getal is een veelheid die door het &#233;&#233;ne gemeten wordt, zoals uit het Xe Boek der Metaphysica blijkt (IXe B., Ie H., Nr 7. 9, 13 ; VIe H., Nr 8) . Het &#233;&#233;ne wat omkeerbaar is met het zijnde, staat tegenover de veelheid als een gemis, zoals het onverdeelde staat tegenover het verdeelde. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>2</articulus>
  <type>ad</type>
  <index>1</index>
  <reference>1.11.2.ad</reference>
  <nl>Geen enkel gemis doet ieder zijn missen, omdat het gemis de ontkenning is van iets in een subject, zoals de Wijsgeer zegt. Natuurlijk doet ieder gemis een zeker zijn missen, en daarom gebeurt het toevallig, dat bij een zijnde het gemis berust in het zijn; de reden daarvan is de algemeenheid van het zijnde, zodat dit het geval niet is met het gemis van bijzondere wezensvormen, zoals het gezicht, of de witheid, of iets dergelijks. En wat geldt voor het zijnde, geldt ook voor het &#233;&#233;ne en voor het goede, die met het zijnde omkeerbaar zijn. Het gemis van een goed toch berust in een of ander goed, en het gemis van de eenheid, in een of andere eenheid. En zo is de veelheid een zekere eenheid, en het kwaad een zeker goed, en het niet-zijnde een zeker zijnde. Dit is nochtans niet van twee tegenstrijdige dingen het ene toeschrijven aan het ander, want het ene wordt volstrekt beschouwd, en het ander in een bepaald opzicht. Wat immers in een zeker opzicht een zijnde is, omdat het in aanleg is, is geen zijnde in volstrekte zin, d. i. metterdaad; en wat in volstrekte zin een zijnde is in de orde der zelfstandigheid, kan een niet-zijnde zijn in een zeker opzicht, nl. met betrekking tot het bijkomstig zijn. Op gelijke wijze is iets wat in een bijzonder opzicht goed is, volstrekt genomen, slecht, en omgekeerd; en is iets wat volstrekt genomen &#233;&#233;n is, in een bijzonder opzicht veelvoudig, en omgekeerd. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>2</articulus>
  <type>ad</type>
  <index>2</index>
  <reference>1.11.2.ad</reference>
  <nl>Er is een dubbel geheel : een gelijksoortig geheel, dat bestaat uit delen van dezelfde aard, en een ongelijksoortig geheel, dat bestaat uit delen van verschillenden aard. In elk gelijksoortig geheel is het geheel samengesteld uit delen die dezelfde vorm hebben als het geheel, gelijk elk deel van een watermassa water is, en op die wijze is een onafgebroken hoegrootheid uit haar delen samengesteld. In een ongelijksoortig geheel daarentegen mist elk deel de vorm van het geheel : zo is b. v. geen enkel deel van een huis, een huis, en is geen enkel deel van een mens, mens. Welnu, de veelheid is een ongelijksoortig geheel. Gelijk een huis samengesteld is uit dingen die elk op zich genomen geen huizen zijn, zo is ook de veelheid samengesteld uit eenheden, aangezien elk deel van de veelheid de vorm der veelheid niet heeft. Dit mag men echter niet zo opvatten, als maakten de eenheden de veelheid uit, in zover ze onverdeeld zijn en aan de veelheid tegenovergesteld zijn; maar zo, dat ze de veelheid uitmaken in zover ze een zijnde zijn, zoals de delen van een huis het huis niet samenstellen in zover ze zelf geen huis zijn, maar wel in zover ze iets lichamelijks zijn. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>2</articulus>
  <type>ad</type>
  <index>3</index>
  <reference>1.11.2.ad</reference>
  <nl>Het vele kan in een dubbel opzicht beschouwd worden: &#233;n op volstrekte wijze, en zo wordt het aan het &#233;&#233;ne tegenovergesteld, &#233;n in zover er een zeker teveel in ligt, en zo staat het tegenover het weinige. Op die wijze is twee &#171; veel &#187;, wanneer men het vele op de eerste, maar niet wanneer men het. op de tweede wijze beschouwt. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>2</articulus>
  <type>ad</type>
  <index>4</index>
  <reference>1.11.2.ad</reference>
  <nl>Het &#233;&#233;ne wordt tegenover het vele gesteld bij wijze van een gemis, omdat het tot het begrip van vele behoort, dat het verdeeld is. Daarom gaat de verdeling aan de eenheid vooraf, niet volstrekt, maar gelet op de wijze waarop wij ons de dingen voorstellen. De enkelvoudige dingen toch stellen wij ons voor door middel van de samengestelde. Daarom bepalen wij ook het punt als iets wat geen delen heeft, of als het beginsel van de lijn. Integendeel komt de veelheid na het &#233;&#233;ne, &#243;&#243;k gelet op de wijze waarop wij ons de dingen voorstellen : dat de verdeelde wezens een veelheid uitmaken, stellen we ons immers alleen voor door aan elk van de delen de eenheid toe te kennen. Daarom bepalen we de veelheid door de eenheid, maar niet de eenheid door veelheid. De verdeeldheid echter stellen wij ons voor door het zijnde; daarna zien we in, dat dit zijnde dat zijnde niet is, en zo vatten we de verdeeldheid op; ten derde vatten we het &#233;&#233;ne op, en ten vierde, de veelheid. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>3</articulus>
  <type>arg</type>
  <index>1</index>
  <reference>1.11.3.arg</reference>
  <nl>Men beweert, dat God niet &#233;&#233;n is. In de eerste Corinthi&#235;rbrief (8, 3), wordt immers gezegd : &#171; Zo zijn er vele goden en vele heersers &#187;. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>3</articulus>
  <type>arg</type>
  <index>2</index>
  <reference>1.11.3.arg</reference>
  <nl>Het &#233;&#233;ne wat het beginsel is van het getal, kan aan God niet toegeschreven worden, daar geen enkele hoegrootheid van God zegbaar is. Maar ook het &#233;&#233;ne, wat met het zijnde omkeerbaar is, kan niet aan God worden toegeschreven, want het sluit een gemis in, en ieder gemis is een onvolmaaktheid, en de onvolmaaktheid komt aan God niet toe. God mag dus niet &#233;&#233;n genoemd worden. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>3</articulus>
  <type>sc</type>
  <index>1</index>
  <reference>1.11.3.sc</reference>
  <nl>Daartegenover staat echter wat in het Deuteronomium gezegd wordt (6, 4) : &#171; Luister, Isra&#235;l, de Heer uw God is &#233;&#233;n &#187;. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>3</articulus>
  <type>co</type>
  <index>1</index>
  <reference>1.11.3.co</reference>
  <nl>Dat God &#233;&#233;n is, wordt op drie wijzen bewezen : Ten eerste, door zijn enkelvoudigheid. Het is immers duidelijk, dat datgene waardoor een bepaald wezen juist dit bepaald wezen is, op geen enkele wijze aan meerdere dingen kan medegedeeld worden. Kan van de ene kant datgene waardoor Sokrates een mens is, aan velen worden meegedeeld, dan kan daarentegen datgene waardoor hij die mens is, maar aan &#233;&#233;n enkelen worden medegedeeld. En wanneer nu Sokrates mens was door datgene waardoor hij die mens is, dan zou er maar &#233;&#233;n mens kunnen zijn, zoals er ook maar &#233;&#233;n Sokrates kan zijn. Maar dit is juist het geval met God. God is immers zijn natuur zelf, zoals we hierboven bewezen hebben (IIIe Kw., 3e Art.). Hij is dus God door hetzelfde waardoor Hij die God is, en daarom is het onmogelijk, dat er meerdere goden zouden zijn. Ten tweede blijkt dit uit zijn oneindige volmaaktheid. We hebben immers hierboven bewezen (IVe Kw., 2e Art.), dat God elke volmaaktheid van het zijn bezit. Wanneer er nu meerdere Goden waren, dan moesten ze van elkander verschillen, en zou er aan een onder hen iets eigen zijn, dat een ander niet heeft. Was dit een gemis, dan zou de eerste niet volstrekt volmaakt zijn; was het integendeel een volmaaktheid, dan kwam die de tweede niet toe. Er kunnen dus onmogelijk meerdere goden zijn. Geen wonder dan ook, dat de oude wijsgeren, die een oneindig beginsel aannamen, ook aangenomen hebben, door de waarheid als het ware gedwongen, dat dit beginsel &#233;&#233;n was. Ten derde blijkt dit uit de &#233;&#233;nheid van de wereld. We nemen immers waar, dat al de bestaande dingen op elkander berekend zijn, en dat sommige aan andere dienstbaar zijn. Maar wat onderscheiden is, wordt niet in &#233;&#233;n orde samengebracht, tenzij door een ordenend beginsel. Welnu, van elkaar verschillende dingen worden beter in &#233;&#233;n orde samengebracht door een enkel ordenend beginsel dan door meerdere. Het &#233;&#233;ne toch brengt de eenheid uiteraard voort, terwijl meerdere dingen alleen bij toeval de eenheid voortbrengen, in zover, ze nl. in een zeker opzicht &#233;&#233;n zijn. Aangezien nu het eerste ook het meest volmaakte is, en aangezien het uiteraard is, en niet toevallig, daarom moet datgene wat alles tot &#233;&#233;n orde herleidt, &#233;&#233;n zijn, en dit wezen noemen we God. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>3</articulus>
  <type>ad</type>
  <index>1</index>
  <reference>1.11.3.ad</reference>
  <nl>Van meerdere goden wordt hier gesproken, om de verkeerde mening weer te geven van diegenen die in de waan verkeerden, dat de planeten en de andere sterren, of andere werelddelen, goden waren, en dan ook verschillende goden vereerden. Daarom wordt aan de aangehaalde woorden toegevoegd : &#171; Wij echter kennen maar &#233;&#233;n God &#187;. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>3</articulus>
  <type>ad</type>
  <index>2</index>
  <reference>1.11.3.ad</reference>
  <nl>Het &#233;&#233;ne dat het beginsel is van het getal, wordt aan God niet toegekend, maar alleen aan de wezens die in iets stoffelijks bestaan. Dit &#233;&#233;ne behoort immers tot de wiskundige wezens, en die zijn iets stoffelijks, maar worden door ons beschouwd als van de materie afgescheiden. Het &#233;&#233;ne integendeel dat met het zijnde omkeerbaar is, is een metafysische grootheid, die naar haar wezen niet niet afhangt van de stof. En hoewel er in in God geen privatie is, toch brengt de wijze waarop wij Hem ons voorstellen mee, dat wij Hem slechts kennen door een methode van ontkenning en verwijdering. Er is dus geen bezwaar bij, dat sommige privaties aan God worden toegeschreven, b. v. dat hij onlichamelijk of oneindig is. En op dergelijke wijze zeggen we van God dat Hij &#233;&#233;n is. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>4</articulus>
  <type>arg</type>
  <index>1</index>
  <reference>1.11.4.arg</reference>
  <nl>Men beweert, dat God niet het meest &#233;&#233;n is van alles. Men noemt iets &#233;&#233;n in zover het iedere verdeling mist. Welnu, voor het gemis bestaat er geen meerdere of mindere graad. Dus wordt God niet met meer recht &#233;&#233;n genoemd dan de andere wezens die &#233;&#233;n zijn. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>4</articulus>
  <type>arg</type>
  <index>2</index>
  <reference>1.11.4.arg</reference>
  <nl>Niets is meer onverdeelbaar dan iets wat &#233;n metterdaad, &#233;n naar zijn aanleg onverdeelbaar is, gelijk het punt en de eenheid. Welnu, iets wordt &#233;&#233;n genoemd, in zover het onverdeelbaar is. Dus is God niet met meer recht &#233;&#233;n dan de eenheid of het punt. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>4</articulus>
  <type>arg</type>
  <index>3</index>
  <reference>1.11.4.arg</reference>
  <nl>Wat door zijn wezenheid goed is, is goed in de hoogste mate. Wat door zijn wezenheid &#233;&#233;n is, is bijgevolg ook &#233;&#233;n in de hoogste mate. Welnu, zoals blijkt uit het IVe Boek der Metaphysica (IIIe B., IIe H., Nr 5), is ieder zijnde &#233;&#233;n door zijn wezenheid. Dus is ieder wezen in de hoogste mate &#233;&#233;n, en is God met met meer recht &#233;&#233;n dan de andere wezens. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>4</articulus>
  <type>sc</type>
  <index>1</index>
  <reference>1.11.4.sc</reference>
  <nl>Daartegenover staat echter wat Bernardus zegt in zijn werk Over de Overweging (Ve B., VIIIe H.), dat nl. de eenheid der goddelijke Drievuldigheid de hoogste plaats bekleedt onder al de dingen die &#233;&#233;n zijn. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>4</articulus>
  <type>co</type>
  <index>1</index>
  <reference>1.11.4.co</reference>
  <nl>Aangezien het &#233;&#233;ne een onverdeeld zijnde is, moet iets, om in de hoogste mate &#233;&#233;n te zijn, in de hoogste mate een zijnde zijn, en in de hoogste mate onverdeeld. Welnu, het een zowel als het ander komt toe aan God : Hij is immers in de hoogste mate een zijnde, daar Hij geen zijn heeft dat beperkt wordt door een of andere natuur waar het zijn aan toegevoegd wordt, maar het op zichzelf staande zijn is, op geen enkele wijze beperkt. Hij is ook in de hoogste mate onverdeeld, en dit met het oog op welke verdeling dan ook. Zoals we immers hierboven bewezen hebben (IIIe Kw., 7e Art.), is Hij in elk opzicht enkelvoudig. Zo is het duidelijk, dat God in de hoogste mate &#233;&#233;n is. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>4</articulus>
  <type>ad</type>
  <index>1</index>
  <reference>1.11.4.ad</reference>
  <nl>Hoewel het missen van iets op zichzelf niet vatbaar is voor een meerderen of minderen graad, toch wordt met betrekking tot het gemis van meerdere of mindere mate besproken, naar de meerdere of mindere graad van datgene wat er aan tegenovergesteld is. Iets wordt dan meer of minder &#233;&#233;n genoemd, of het meest &#233;&#233;ne van al, naarmate het meer of minder verdeeld of verdeelbaar is, of in het geheel niet verdeeld kan worden. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>4</articulus>
  <type>ad</type>
  <index>2</index>
  <reference>1.11.4.ad</reference>
  <nl>Noch het punt, noch de eenheid die het beginsel is van het getal, zijn in de hoogste mate een zijnde, daar ze alleen in een subject bestaan. Daarom is geen van beide in de hoogste mate &#233;&#233;n. Want gelijk een subject niet in de hoogste mate &#233;&#233;n is, ter oorzake van het onderscheid tussen het subject en de bijkomstigheid niet in de hoogste mate &#233;&#233;n. </nl>
  </lemma>
<lemma>
    <liber>1</liber>
  <quaestio>11</quaestio>
  <articulus>4</articulus>
  <type>ad</type>
  <index>3</index>
  <reference>1.11.4.ad</reference>
  <nl>Al is elk zijnde &#233;&#233;n door zijn zelfstandigheid, toch mogen niet alle zelfstandigheden op &#233;&#233;n lijn gesteld worden, voor zover het &#8217;t voortbrengen van de eenheid betreft, want sommige zelfstandigheden zijn uit verschillende delen samengesteld, andere daarentegen niet. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus />
  <type>pr</type>
  <index>1</index>
  <reference>1.12.pr</reference>
  <nl>In de vorige kwesties hebben wij onderzocht hoedanig God is op zichzelf; nu rest ons nog na te gaan hoe Hij is in onze kennis, d. i. hoe het schepsel Hem kent. Hieromtrent stellen wij dertien vragen : 1e) Kan een geschapen verstand Gods wezenheid aanschouwen? 2e) Kan men Gods wezenheid aanschouwen door een geschapen kenbeeld? 3e) Is Gods wezenheid zichtbaar voor een lichamelijk oog? 4e) Zijn de natuurlijke krachten van een geschapen verstandelijke zelfstandigheid toereikend om Gods wezenheid te aanschouwen ? 5e) Heeft het geschapen verstand een geschapen licht nodig om Gods wezenheid te aanschouwen? 6e) Is de aanschouwing van Gods wezenheid bij de ene volmaakter dan bij de ander? 7e) Kan een geschapen verstand Gods wezenheid geheel omvatten? 8e) Kent het geschapen verstand, dat Gods wezenheid aanschouwt, alles in haar? 9e) Kent het de dingen, die het aldaar waarneemt, door kenbeelden? 10e) Kent het alles tegelijk wat het in God ziet? 11e) Kan een mens tijdens het aardse leven Gods wezenheid zien? 12e) Kunnen wij in dit leven God kennen door het natuurlijk verstandslicht? 13e) Is er in dit leven buiten de kennis van de natuurlijke rede nog een andere kennis van God, door de genade? </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>1</articulus>
  <type>arg</type>
  <index>1</index>
  <reference>1.12.1.arg</reference>
  <nl>Men beweert, dat geen enkel geschapen verstand God in zijn wezenheid kan aanschouwen.  Chrysostomus geeft immers in zijn Homilie&#235;n over Sint Jans Evangelie (XIV of XV Homilie) de volgende verklaring van de tekst [Joh. 1, 18] : Niemand zag ooit God: &#171; Wat God is, zagen niet slechts de profeten niet, maar zelfs niet de engelen noch de aartsengelen. Hoe zou toch een geschapen natuur het ongeschapene vermogen te aanschouwen? &#187; Sprekend over God, zegt Dionysius in zijn Boek Over de goddelijke Namen (1e H.) : &#171; Noch zintuigen, noch verbeelding, noch mening, noch rede, noch wetenschap kunnen Hem kennen &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>1</articulus>
  <type>arg</type>
  <index>2</index>
  <reference>1.12.1.arg</reference>
  <nl>Al wat oneindig is, is als zodanig ongekend. Maar God is oneindig, zoals hierboven bewezen is (VIIe Kw., 1e Art.). Hij is dus op zichzelf genomen ongekend. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>1</articulus>
  <type>arg</type>
  <index>3</index>
  <reference>1.12.1.arg</reference>
  <nl>Het geschapen verstand kent alleen bestaande dingen : het eerste voorwerp immers wat onder de verstandelijke waarneming valt, is het zijnde. Maar God is eigenlijk geen bestaand wezen; Hij overtreft integendeel al de dingen die bestaan, zoals Dionysius zegt (Over de goddelijke Namen, IVe H.). Hij is dus niet door het verstand kenbaar, doch boven alle verstand verheven. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>1</articulus>
  <type>arg</type>
  <index>4</index>
  <reference>1.12.1.arg</reference>
  <nl>Tussen de kennende en het gekende moet er een zekere evenredigheid bestaan, daar het gekende de kennende vervolmaakt. Welnu, er is geen evenredigheid tussen het geschapen verstand en God, want er ligt een oneindige afstand tussen beiden. Het geschapen verstand kan dus de wezenheid van God niet zien. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>1</articulus>
  <type>sc</type>
  <index>1</index>
  <reference>1.12.1.sc</reference>
  <nl>Dit strookt echter niet met de woorden uit de Ie Brief Van Johannes (3, 2) : &#171; Wij zullen Hem zien gelijk Hij is &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>1</articulus>
  <type>co</type>
  <index>1</index>
  <reference>1.12.1.co</reference>
  <nl>Elk ding is kenbaar voor zover het in akt is. Daar God zuivere akt is, zonder enige vermenging van potentie, is Hij op zichzelf genomen het meest kenbaar. Maar iets wat op zichzelf het meest kenbaar is, valt soms buiten het bereik van een of ander verstand, omdat zijn verstandelijke kenbaarheid de grenzen van het verstandelijk kenvermogen overschrijdt : zo is de zon, die op zichzelf het meest zichtbaar is, onzichtbaar voor de nachtvogel, om de overmaat van licht. Hiervan uitgaande, hebben sommigen beweerd, dat geen enkel geschapen verstand bij machte is Gods wezenheid te aanschouwen. Dit kan echter niet zonder bezwaar bevestigd worden. De hoogste graad der zaligheid van de mens is immers gelegen in zijn hoogste daad, nl. in een verstandsakt. Indien dus het geschapen verstand nooit Gods wezenheid kan aanschouwen, dan zal het &#243;fwel nooit de zaligheid verwerven, &#243;fwel zal zijn zaligheid in iets anders gelegen zijn dan in God. Dit strookt echter niet met het geloof, want in hetzelfde Wezen waaraan het redelijk schepsel zijn ontstaan te danken heeft, vindt het ook zijn opperste volmaaktheid: elk ding is immers in zoverre volmaakt, als het zijn oorzaak benadert. Ook komt het niet met de rede overeen. De mens is immers het verlangen aangeboren om, zodra hij een uitwerksel waarneemt, er ook de oorzaak van te kennen, en zo ontstaat de verwondering bij de mensen. Kon dus het verstand van het redelijk schepsel niet opstijgen tot de eerste oorzaak van de dingen, dan zou dit natuurlijk verlangen onvoldaan blijven. Men moet dus zonder aarzelen toegeven, dat de Gelukzaligen Gods wezenheid aanschouwen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>1</articulus>
  <type>ad</type>
  <index>1</index>
  <reference>1.12.1.ad</reference>
  <nl>Beide autoriteiten spreken hier over de kennis die Gods wezenheid volkomen omvat. Daarom zegt Dionysius onmiddellijk v&#243;&#243;r de aangehaalde woorden : &#171; Voor allen is Hij in elk opzicht onbegrijpelijk, en noch zintuigen vatten Hem, noch verbeelding &#187;, enz. En Chrysostomus laat op de aangehaalde woorden bijna onmiddellijk volgen : &#171; Door het zien bedoelt hij hier de volstrekt-zekere aanschouwing van de Vader, en een alomvattende kennis, gelijk de Vader er een heeft van de Zoon &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>1</articulus>
  <type>ad</type>
  <index>2</index>
  <reference>1.12.1.ad</reference>
  <nl>Het oneindige dat voortkomt van een stoffelijke oorzaak, die de volmaaktheid van haar vorm mist, is op zichzelf genomen ongekend, want iedere kennis geschiedt door de vorm; maar het oneindige dat voortkomt van een vorm, die niet beperkt is door de stof, wordt op zichzelf genomen het best gekend. Welnu op die laatste wijze, en niet op de eerste, is God oneindig, zoals uit het hierboven gezegde blijkt (VIIe Kw., Ie Art.). </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>1</articulus>
  <type>ad</type>
  <index>3</index>
  <reference>1.12.1.ad</reference>
  <nl>Het gezegde, dat God geen bestaand wezen is, betekent niet, dat God op geen enkele wijze bestaat, maar wel, dat zijn bestaan elk ander bestaan overtreft, in zover Hij zijn bestaan zelf is. Daaruit volgt dus niet, dat Hij in het geheel niet kenbaar is, maar alleen, dat Hij alle kennis te boven gaat, m. a. w., dat geen verstand Hem volkomen kan omvatten. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>1</articulus>
  <type>ad</type>
  <index>4</index>
  <reference>1.12.1.ad</reference>
  <nl>Evenredigheid heeft twee betekenissen : ten eerste, een bepaalde verhouding van een hoegrootheid tot een ander, en zo zijn dubbel, driedubbel en gelijk soorten van evenredigheid; ten tweede betekent evenredigheid iedere verhouding van een ding tot een ander, en op die wijze kan er evenredigheid zijn tussen het schepsel en God, in zover het schepsel zich tot God verhoudt zoals het uitwerksel tot de oorzaak, en zoals de aanleg tot de akt; en in die zin kan het geschapen verstand evenredig zijn aan de kennis van God. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>2</articulus>
  <type>arg</type>
  <index>1</index>
  <reference>1.12.2.arg</reference>
  <nl>Men beweert, dat Gods wezenheid door een geschapen verstand kan aanschouwd worden door middel van een gelijkenis. Wij lezen immers in de Eerste Brief van Johannes (3, 2) : &#171; Wij weten dat, wanneer Hij zal verschijnen, wij aan Hem gelijk zullen zijn, en wij Hem zullen zien gelijk Hij is &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>2</articulus>
  <type>arg</type>
  <index>2</index>
  <reference>1.12.2.arg</reference>
  <nl>Augustinus zegt in het IXe Boek Over de Drie-eenheid (XIe H.) : &#171; Wanneer wij God kennen, dan ontstaat er in ons een gelijkenis van Hem &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>2</articulus>
  <type>arg</type>
  <index>3</index>
  <reference>1.12.2.arg</reference>
  <nl>Het in akt zijnde verstand is het verstandelijk kenbare in akt, evenals het in akt zijnde zintuig het zintuiglijk waarneembare in akt is. Maar dit is slechts het geval, wanneer het zintuig een vorm ontvangt door een gelijkenis van het zintuiglijk waarneembare, en het verstand door een gelijkenis van het verstandelijk kenbare. Indien dus een geschapen verstand God metterdaad aanschouwt, dan gebeurt dit door een gelijkenis. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>2</articulus>
  <type>sc</type>
  <index>1</index>
  <reference>1.12.2.sc</reference>
  <nl>Augustinus merkt echter in het XVe Boek Over de Drie-eenheid (IXe H.) bij de tekst van de Apostel : &#171; Thans zien wij in een spiegel en in een raadsel &#187;, het volgende aan : &#171; Onder de woorden spiegel en raadsel kan men alle mogelijke gelijkenissen verslaan, waardoor wij kunnen komen tot de kennis van God &#187;. Maar God in zijn wezenheid zien is niet Hem hennen als in een raadsel of in een spiegel; beide wijzen van kennen zijn immers tegenstrijdig. Men ziet dus de goddelijke wezenheid niet door kenbeelden. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>2</articulus>
  <type>co</type>
  <index>1</index>
  <reference>1.12.2.co</reference>
  <nl>Er worden tot het zinnelijk, evenals tot het verstandelijk zien, twee dingen vereist, te weten, het vermogen om te zien en de vereniging van het zichtbaar object met het vermogen. Want opdat iemand metterdaad zou zien. moet hetgeen waargenomen wordt enigszins in degene zijn die ziet. Op het gebied der stoffelijke dingen kan het waargenomen ding blijkbaar niet naar zijn zelfstandigheid in degene zijn die ziet; dat kan alleen door middel van een afbeeldsel. Zo bevat het oog niet de zelfstandigheid van de steen, maar een gelijkenis er van. en daardoor ziet het. Maar gesteld, dat het beginsel van het kenvermogen en het voorwerp der waarneming &#233;&#233;n en hetzelfde wezen zijn, dan zou de kenner &#233;n het vermogen om te zien, &#233;n de vorm waardoor hij ziet noodzakelijk van datzelfde wezen ontvangen. Welnu, God is klaarblijkelijk niet alleen de maker van het verstandelijk kenvermogen, maar Hij kan ook door het verstand aanschouwd worden. En, daar het verstandelijk kenvermogen van het schepsel het wezen van God niet is, moeten wij aannemen, dat het een zekere medegedeelde gelijkenis is van Hem, die het het Eerste Verstand is. Hieruit volgt, dat wij, hetzij er spraak is van het natuurlijk vermogen, hetzij het gaat over een door genade of glorie bijgevoegde volmaaktheid, steeds dit verstandelijk vermogen van het schepsel, een verstandelijk licht noemen. Hierdoor wordt dan bedoeld, dat het als een afstraling is van het Eerste Licht. Om God te aanschouwen wordt er dus van de kant van het kenvermogen een zekere gelijkenis met God vereist, waardoor nl. het verstand in staat gesteld wordt om God te aanschouwen. Van de kant van de gekende zaak, die op een of andere wijze met het kennend wezen &#233;&#233;n moet worden, kan het wezen van God door geen enkele geschapen gelijkenis aanschouwd worden. Ten eerste immers, zoals Dionysius zegt (Over de goddelijke Namen, 1e H.), &#171; door afbeeldsels, ontleend aan een lagere wezensorde, kunnen hogere dingen niet gekend worden &#187; : zo kan het kenbeeld van een stoffelijk lichaam de wezenheid van een onstoffelijk ding niet doen kennen. Veel minder kan dus Gods wezen aanschouwd worden door middel van welk geschapen kenbeeld ook. Ten tweede, het wezen van God is zijn bestaan zelf, zoals hierboven werd bewezen (IIIe Kw., IVe Art.), en dit kan aan geen enkelen geschapen vorm toekomen. Geen enkele geschapen vorm kan dus een gelijkenis zijn die aan het kennend subject het wezen van God voorstelt. Ten derde, het goddelijk wezen is iets onbeperkts, dat op een alles overtreffende wijze in zich bevat al wat door een geschapen verstand kan te kennen gegeven worden. Zulk een wezen kan geenszins door een geschapen kenbeeld voorgesteld worden, want elke geschapen vorm is beperkt door een of ander wezen, b. v. door de wijsheid of de kracht, of het zijn zelf, of iets dergelijks. Bevestigen, dat God door een gelijkenis aanschouwd wordt, is dus zeggen, dat God niet aanschouwd wordt in zijn wezen, en dit is vals. Wij besluiten dus dat, om de wezenheid van God te aanschouwen, een zekere gelijkenis van de kant van het kenvermogen vereist wordt, nl. het licht der Godsaanschouwing, dat aan het verstand de kracht verleent om God te zien; daarop duidt Psalm 35, 10 : &#171; In Uw licht zullen wij het Licht zien &#187;. Maar het wezen van God kan geenszins aanschouwd worden door een geschapen gelijkenis, die het goddelijk wezen zou voorstellen zoals het op zich zelf is. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>2</articulus>
  <type>ad</type>
  <index>1</index>
  <reference>1.12.2.ad</reference>
  <nl>In het aangehaalde wordt gesproken over gelijkenis door deelhebben aan het licht der Godsaanschouwing. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>2</articulus>
  <type>ad</type>
  <index>2</index>
  <reference>1.12.2.ad</reference>
  <nl>Augustinus spreekt t. a. pl. over de kennis die wij van God hebben tijdens dit leven. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>2</articulus>
  <type>ad</type>
  <index>3</index>
  <reference>1.12.2.ad</reference>
  <nl>Het goddelijk wezen is het zijn zelf. Vandaar wordt het goddelijk wezen, metterdaad gekend, &#233;&#233;n met het geschapen verstand, dat het zelf tot akt doet overgaan, evenals de andere verstandelijke kenvormen, die hun zijn zelf niet zijn, &#233;&#233;n worden met het verstand, zo dat het verstand door die vormen een zeker zijn ontvangt, waardoor het tot akt wordt gebracht. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>3</articulus>
  <type>arg</type>
  <index>1</index>
  <reference>1.12.3.arg</reference>
  <nl>Men beweert, dat Gods wezen door lichamelijke ogen kan aanschouwd worden. In het Boek Job staat immers geschreven (19, 26) : &#171; In mijn vlees zal ik God zien &#187;, en (42, 3) : &#171; Met het gehoor van mijn oor heb ik U gehoord, maar thans aanschouwt U mijn oog &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>3</articulus>
  <type>arg</type>
  <index>2</index>
  <reference>1.12.3.arg</reference>
  <nl>Augustinus zegt op het eind van de Godsstad (XXIXe H.) : &#171; Een grote kracht zal in hun ogen zijn (nl. in de ogen der gelukzaligen), niet alleen om scherper te zien, zoals dit bij sommige serpenten of bij de arenden het geval schijnt te zijn &#8212; want hoe scherpzinnig de waarneming van die dieren ook is, zij blijft toch tot de lichamelijke dingen beperkt, &#8212; maar zelf om onstoffelijke dingen te aanschouwen &#187;. Welnu, al wie het onstoffelijke kan zien, kan tot de Godsaanschouwing verheven worden. Bijgevolg kan het verheerlijkt oog God zien. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>3</articulus>
  <type>arg</type>
  <index>3</index>
  <reference>1.12.3.arg</reference>
  <nl>De mens kan God aanschouwen door voorstellingen van de verbeelding : Isa&#239;as zegt immers (6, 1) : &#171; Ik heb de Heer aanschouwd, gezeten op een troon &#187;, enz. Welnu, de voorstelling van de verbeelding heeft haar oorsprong in de zintuigen, want de verbeelding is een beweging, veroorzaakt door het in akt zijnde zintuig, zoals gezegd wordt in het IIIe Boek Over de Ziel (IIIe H., Nr 3). Bijgevolg kan God door zinnelijke waarneming aanschouwd worden. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>3</articulus>
  <type>sc</type>
  <index>1</index>
  <reference>1.12.3.sc</reference>
  <nl>Dit is echter in strijd met wat Augustinus zegt in het boek Over de aanschouwing van God, gericht tot Paulina (CXLVIIe of CXIIe Brief, XIe H.) : &#171; Niemand zag ooit God, noch in dit leven, zoals Hij is, noch in het leven der engelen, zoals de zichtbare dingen die door het lichamelijk gezicht worden aanschouwd &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>3</articulus>
  <type>co</type>
  <index>1</index>
  <reference>1.12.3.co</reference>
  <nl>Onmogelijk kan, noch de gezichtszin, noch een andere zin, noch enig zintuiglijk vermogen, God aanschouwen. Dergelijke vermogens immers zijn alle de akt van een orgaan, zoals wij verderop zullen zien (volg. Art., en LXXVIIIe Kw., 1e Art.). Welnu, de akt is ge&#235;venredigd aan datgene waarvan hij de akt is. Bijgevolg kan geen enkel vermogen van die aard iets waarnemen buiten het lichamelijke. Maar God is onstoffelijk, zoals hierboven bewezen is (IIIe Kw, Ie Art.). Hij kan dus niet aanschouwd worden, noch door het zintuig, noch door de verbeelding, maar alleen door het verstand. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>3</articulus>
  <type>ad</type>
  <index>1</index>
  <reference>1.12.3.ad</reference>
  <nl>Met de woorden: &#171; In mijn vlees zal ik God mijn Zaligmaker zien &#187;, bedoelt de gewijde schrijver niet, dat hij God zal aanschouwen met zijn lichamelijke ogen, maar wel, dat hij, na de verrijzenis, omkleed met zijn vlees, God zal aanschouwen. Zo betekenen eveneens de woorden : &#171; Thans aanschouwt U mijn oog &#187;, het oog van de geest, zoals de Apostel zegt in zijn Brief aan de Ephesi&#235;rs (I, 17-18) : &#171; Hij geve u de geest van wijsheid en openbaring in de volle kennis van Hem, Hij verlichte de ogen Van uw hart &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>3</articulus>
  <type>ad</type>
  <index>2</index>
  <reference>1.12.3.ad</reference>
  <nl>In bedoelden tekst stelt Augustinus omtrent die vraag een onderzoek in, terwijl hij zich uit onder voorbehoud. Dit blijkt uit de woorden die de aangehaalde tekst voorafgaan : &#171; Hun vermogen (nl. dat van de verheerlijkte ogen) zal een geheel ander zijn, indien zij die onstoffelijke natuur waarnemen &#187;. Vervolgens voegt hij er deze verklaring aan toe : &#171; Het is zeer goed aan te nemen, dat wij de stoffelijke lichamen van de nieuwe hemel en de nieuwe aarde zullen zien op zulk een wijze, dat wij klaar en duidelijk overal de tegenwoordigheid van God zullen aanschouwen, de Bestuurder van het heelal, niet zoals wij nu uit de geschapen dingen de onzichtbare volmaaktheden van God leren kennen, maar zoals wij op het eerste gezicht niet geloven, maar zien, dat de mensen. Waaronder wij ons in levenden lijve bewegen, levende wezens zijn &#187;. Daaruit blijkt, dat Augustinus bedoelt, dat de verheerlijkte ogen God zullen aanschouwen, zoals onze ogen nu iemand zien leven. Men ziet echter het leven niet met zijn lichamelijke ogen, als een uiteraard zichtbaar object, doch alleen als een bijkomstig voorwerp van zintuiglijke waarneming, en dit valt niet onder de kennis van het zintuig, maar van een ander kenvermogen, dat samen met het zintuig waarneemt. Dat het verstand, bij het zien van die lichamen, onmiddellijk besluit tot de tegenwoordigheid van God, heeft twee redenen, nl. de doordringendheid van het verstand, en de glans der goddelijke heerlijkheid in de vernieuwde lichamen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>3</articulus>
  <type>ad</type>
  <index>3</index>
  <reference>1.12.3.ad</reference>
  <nl>Door de verbeelding aanschouwen wij Gods wezen niet; maar de vorm die in de verbeelding ontstaat stelt God voor bij wijze van gelijkenis; zo worden in de H. Schrift de goddelijke dingen aangeduid door de zinnelijke, bij wijze van beeldspraak. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>4</articulus>
  <type>arg</type>
  <index>1</index>
  <reference>1.12.4.arg</reference>
  <nl>Men beweert, dat een of ander geschapen verstand het wezen van God kan aanschouwen door zijn natuurlijke kracht. Dionysius zegt immers in zijn boek Over de Goddelijke Namen (IVe H.) : &#171; De engel is een vlekkeloze en allerhelderste spiegel, die om zo te zeggen geheel de schoonheid van God in zich heeft opgenomen &#187;. Maar wanneer men de weerspiegeling van iets ziet, dan ziet men het ding zelf. Daar de engel zich zelf echter kent door zijn natuurlijke kracht, kent hij ook het goddelijk wezen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>4</articulus>
  <type>arg</type>
  <index>2</index>
  <reference>1.12.4.arg</reference>
  <nl>Wat op zich het meest zichtbaar is, is minder zichtbaar voor ons, om een zwakte in ons lichamelijk of in ons geestelijk oog. Maar het verstand van de engel lijdt aan geen tekort. Daar God op zich zelf het meest kenbaar is, is Hij ook het meest kenbaar voor de engel. Kan deze dus andere dingen kennen door de kracht van zijn natuur, dan kan Hij zoveel te meer ook God kennen door dezelfde kracht. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>4</articulus>
  <type>arg</type>
  <index>3</index>
  <reference>1.12.4.arg</reference>
  <nl>De lichamelijke zinnen kunnen niet verheven worden tot de kennis van een onstoffelijke zelfstandigheid, omdat zulk een kennis hun natuur te boven gaat. Indien dus het aanschouwen van Gods wezen boven de natuur is van elk geschapen verstand, dan kan geen enkel geschapen verstand tot het aanschouwen van Gods wezen verheven worden. Maar dit is vals, zoals uit het vroeger gezegde blijkt (Ie Art.). Het blijkt dus aan het geschapen verstand natuurlijk te zijn, Gods wezen te aanschouwen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>4</articulus>
  <type>sc</type>
  <index>1</index>
  <reference>1.12.4.sc</reference>
  <nl>Daartegenover staan echter de woorden uit de Brief aan de Romeinen (6, 23) : &#171; De genadegift van God is het eeuwig leven &#187;. Maar het eeuwig leven bestaat in het aanschouwen van Gods wezen, volgens Johannes (17, 3) : &#171; Dit is het eeuwig leven, dat zij U kennen, de enige Waren God &#187;. Het geschapen verstand kan dus Gods wezen aanschouwen door de genade, en niet door de natuur. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>4</articulus>
  <type>co</type>
  <index>1</index>
  <reference>1.12.4.co</reference>
  <nl>Een geschapen verstand kan onmogelijk Gods wezen aanschouwen door zijn natuurlijke kracht. Er is immers kennis, voor zover het gekende in de kennende is. Welnu, het gekende is in het kennend subject, overeenkomstig de aard van dat subject. Daaruit volgt, dat de kennis steeds overeenstemt met de natuur van de kennende. Indien dus een te kennen object een meer verheven zijnswijze bezit dan de natuur van de kennende, dan zal de kennis van dit object de natuur van die kennende te boven gaan. Welnu, in de dingen treffen wij veelvoudige zijnswijzen aan: de natuur van sommige dingen bestaat alleen in een afzonderlijk bepaalde stof, en dit zijn de lichamelijke dingen. Er zijn andere dingen, waarvan de natuur op zichzelf staat, en niet in een of andere stof, maar die toch hun bestaan zelf niet zijn, doch het bestaan hebben; dit zijn de onbelichaamde zelfstandigheden, die wij engelen noemen. God echter is zijn zelfstandig-staande zijn zelf, en die zijnswijze is Hem alleen eigen. Het ligt dus in de lijn van onze natuur, dat we die dingen kennen, die alleen in een afzonderlijk-bepaalde stof bestaan; onze ziel toch, waardoor wij kennen, is de vorm van een zekere stof; ze heeft echter twee kenvermogens : het eerste is de akt van een lichamelijk orgaan, en is er natuurlijkerwijze op aangelegd om de dingen te kennen in hun konkreet-stoffelijk bestaan; daarom kennen de zinnen alleen de afzonderlijke dingen. Het tweede kenvermogen is het verstand, dat niet de akt is van een lichamelijk orgaan. Vandaar komt het, juist door ons verstand, met onze natuur overeen, de naturen te kennen, die alleen bestaan in die afzonderlijk-bepaalde stof, niet in zover zij in een bepaalde individuele stof zijn, maar in zover zij er door het verstand van worden afgescheiden. Daarom kunnen wij door het verstand dergelijke dingen kennen in hun algemeenheid, wat boven de macht is van de zinnen. Aan het verstand van de engelen komt het echter natuurlijkerwijze toe, de naturen te kennen die niet, in de stof bestaan, wat in de staat van het tegenwoordig leven van vereniging met het lichaam het natuurlijk vermogen van het verstand der menselijke ziel te boven gaat. Wij moeten dus besluiten, dat het alleen aan het goddelijk intellect van nature eigen is, het zelfstandig-staande zijn te kennen, en dat dit de natuurlijke kracht en het natuurlijk vermogen van elk geschapen verstand te boven gaat, omdat geen enkel schepsel zijn eigen zijn is, maar een medegedeeld zijn heeft. Bijgevolg kan een geschapen verstand God in zijn wezen niet aanschouwen, tenzij voor zover God zich door zijn genade met het geschapen verstand verenigt als verstandelijk kenbaar. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>4</articulus>
  <type>ad</type>
  <index>1</index>
  <reference>1.12.4.ad</reference>
  <nl>De Godskennis die aan de engelen toekomt door hun natuur, is God te kennen door een gelijkenis van Hem die in de engelen zelf gevonden wordt. Maar God kennen door een geschapen gelijkenis, is wezenheid kennen, zoals hierboven bewezen werd (II Art.). Daar volgt dus niet uit, dat de engelen Gods wezen kunnen kennen door hun natuurlijke kracht. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>4</articulus>
  <type>ad</type>
  <index>2</index>
  <reference>1.12.4.ad</reference>
  <nl>Er is geen tekort in het verstand van de engelen, indien men door tekort een gemis verstaat, nl. een gemis van iets wat ze moeten hebben. Bedoelt men echter een loutere ontkenning, dan lijdt elk schepsel aan een tekort, vergeleken met God, voor zover het de verhevenheid niet bezit, die in God is. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>4</articulus>
  <type>ad</type>
  <index>3</index>
  <reference>1.12.4.ad</reference>
  <nl>De gezichtszin kan, om zijn algehele stoffelijkheid, niet verheven worden tot het aanschouwen van iets onstoffelijks. Maar omdat ons verstand of dat der engelen van nature enigszins boven de stof verheven is, kan het door de genade tot iets hogers opgevoerd worden, dat buiten zijn natuurlijke kracht ligt. Een teken hiervan is het volgende : het gezicht kan geenszins op afgetrokken wijze kennen wat het op concrete wijze kent; het kan immers geen enkele natuur waarnemen, tenzij in zover ze die afzonderlijk-bepaalde natuur is. Ons verstand daarentegen kan datgene wat het als iets concreets kent, abstract beschouwen. Immers hoewel het dingen kent die hun vorm in de stof bezitten, onderscheidt het toch beide samenstellende delen, en beschouwt het de vorm op zich zelf. Hetzelfde geldt voor het verstand der engelen: hoewel het voor de engelen natuurlijk is het concrete zijn te kennen in een bepaalde natuur, toch kunnen ze het zijn zelf afzonderlijk beschouwen, daar ze begrijpen, dat zij zelf en hun zijn van elkaar onderscheiden zijn. Aangezien dus het geschapen verstand er door zijn natuur op aangelegd is om de concrete vorm en het concrete zijn op abstracte wijze te beschouwen, bij wijze van een zekere afscheiding, kan het door de genade opgevoerd worden tot de kennis van de op zichzelf staande afgescheiden zelfstandigheid, en van het op zichzelf staande afgescheiden zijn. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>5</articulus>
  <type>arg</type>
  <index>1</index>
  <reference>1.12.5.arg</reference>
  <nl>Men beweert, dat het geschapen verstand geen geschapen licht nodig heeft om Gods wezen te aanschouwen. Wat immers, op het gebied der zinnelijke waarneming, uiteraard lichtgevend is, heeft geen ander licht nodig om gezien te worden. Dus ook niet op het gebied van het verstandelijk-kenbare. Maar God is een verstandelijk-kenbaar licht. Bijgevolg aanschouwt men Hem niet door enig geschapen licht. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>5</articulus>
  <type>arg</type>
  <index>2</index>
  <reference>1.12.5.arg</reference>
  <nl>Indien wij God aanschouwen door middel van iets anders, dan zien wij Hem niet in zijn wezen. Maar Hem aanschouwen door een geschapen licht, is Hem zien door middel van iets anders, en zo zouden wij Hem niet in zijn wezen zien. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>5</articulus>
  <type>arg</type>
  <index>3</index>
  <reference>1.12.5.arg</reference>
  <nl>Niets belet, dat iets geschapen aan een schepsel natuurlijk is. Indien dus Gods wezen door een geschapen licht aanschouwd wordt, dan kan dit licht aan een schepsel natuurlijk zijn, en zo zal dit schepsel geen ander licht nodig hebben om God te zien. Dit is echter onmogelijk. Bijgevolg heeft niet elk schepsel een toegevoegd licht nodig om Gods wezen te aanschouwen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>5</articulus>
  <type>sc</type>
  <index>1</index>
  <reference>1.12.5.sc</reference>
  <nl>Dit strookt echter niet met de woorden van Psalm 33, 10: &#171; In uw licht zullen wij het licht aanschouwen &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>5</articulus>
  <type>co</type>
  <index>1</index>
  <reference>1.12.5.co</reference>
  <nl>Alles wat verheven wordt tot iets wat zijn natuur te boven gaat, moet er toe bekwaam gemaakt worden door een geschiktheid, die boven zijn natuur is; om b. v. de vorm van het vuur te ontvangen, zou de lucht er moeten toe bekwaam gemaakt worden door een zekere geschiktheid. Welnu, wanneer een geschapen verstand Gods wezen aanschouwt, dan is Gods wezen zelf de verstandelijke kenvorm van het verstand. Daarom moet aan het verstand een bovennatuurlijke geschiktheid worden toegevoegd, opdat het tot zulk een hoogte zou kunnen opgevoerd worden. Daar echter de natuurlijke kracht van het geschapen verstand ontoereikend is om Gods wezen te aanschouwen, zoals wij in het vorig Artikel gezegd hebben, moet de goddelijke genade dit tekort aanvullen door zijn verstandskracht te vermeerderen. En die vermeerdering van verstandskracht noemen wij een verlichting van het verstand, evenals ook het verstandelijk object zelf &#171; licht &#187; genoemd wordt. En dit is het licht waarvan het Boek der Openbaring (21, 23) zegt : &#171; De klaarte van God zal haar verlichten &#187;, nl. de vergadering der gelukzaligen die God aanschouwen. En door dit licht worden zij godvormig, d. i. gelijkvormig aan God, volgens de woorden uit de Eerste Brief van Johannes (3, 2) : &#171; Wanneer Hij zal verschenen zijn, dan zullen wij Hem gelijkvormig zijn, en wij zullen Hemt aanschouwen zoals Hij is &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>5</articulus>
  <type>ad</type>
  <index>1</index>
  <reference>1.12.5.ad</reference>
  <nl>Een geschapen licht is noodzakelijk tot het aanschouwen van Gods wezen, niet opdat het wezen van God, dat op zichzelf verstandelijk kenbaar is, zou kenbaar worden, maar opdat het verstand geschikt zou worden om te kennen, evenals een vermogen door de hebbelijkheid meer geschikt wordt om te handelen. Zo heeft ook de uitwendige gezichtszin het lichamelijk licht nodig, dat de tussenstof metterdaad doorschijnend maakt, om de kleurindruk te kunnen opnemen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>5</articulus>
  <type>ad</type>
  <index>2</index>
  <reference>1.12.5.ad</reference>
  <nl>Dit licht wordt tot het aanschouwen van Gods wezen vereist, niet als een gelijkenis waarin men God zou zien, maar als een volmaaktheid van het verstand, waardoor het versterkt wordt om God te aanschouwen. En daarom mag men zeggen, dat het geen middel is waarin, maar een middel waardoor men God aanschouwt, en dit schaadt volstrekt niet aan de onmiddellijkheid van de Godsaanschouwing. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>5</articulus>
  <type>ad</type>
  <index>3</index>
  <reference>1.12.5.ad</reference>
  <nl>De geschiktheid tot de vorm van vuur komt natuurlijkerwijze alleen toe aan het wezen, dat de vorm van vuur bezit. Daarom kan het licht der heerlijkheid aan geen enkel schepsel van nature toebehoren, of dit schepsel zou een goddelijke natuur moeten bezitten, wat onmogelijk is. Door dit licht immers wordt het redelijk schepsel godvormig, zoals we hierboven gezegd hebben (in de Leerstelling). </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>6</articulus>
  <type>arg</type>
  <index>1</index>
  <reference>1.12.6.arg</reference>
  <nl>Men beweert, dat de aanschouwing van Gods wezen bij de ene niet volmaakter is dan bij de ander. Johannes zegt immers in zijn Eersten Brief (3, 2) : &#171; Wij zullen Hem zien, gelijk Hij is &#187;. Maar God is op een en dezelfde wijze. Bijgevolg zullen allen Hem op een en dezelfde wijze zien, en niet de een op meer, de ander op minder volmaakte wijze. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>6</articulus>
  <type>arg</type>
  <index>2</index>
  <reference>1.12.6.arg</reference>
  <nl>Augustinus zegt in het Boek van de Drie en tachtig Vraagstukken (XXXIIe Kw.), dat wanneer het gaat over verstandelijke kennis, eenzelfde ding door de een niet m&#233;&#233;r kan begrepen worden dan door de ander. Maar al degenen die Gods wezen zien, hebben er een verstandelijke kennis van : men aanschouwt immers God niet door de zintuigen, maar door het verstand, zoals hierboven gezegd is (IIIe Art.). Bijgevolg ziet de een Gods wezen niet duidelijker dan de ander. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>6</articulus>
  <type>arg</type>
  <index>3</index>
  <reference>1.12.6.arg</reference>
  <nl>Er kunnen twee oorzaken zijn, waardoor de een volmaakter ziet dan de ander : het ding dat men ziet, en het kenvermogen van hem die ziet. Het geziene ding, doordat het op volmaakter wijze door de kennende ontvangen wordt, nl. volgens een volmaakter gelijkenis. Maar dit is hier het geval niet : God wordt immers niet door een gelijkenis verenigd met het verstand van hem die zijn wezen aanschouwt, maar door zijn wezen zelf. Indien dus de een Hem op volmaakter wijze ziet dan de ander, dan moet de oorzaak daarvan gezocht worden in een verschil van bevattingsvermogen, en zo komen wij tot het besluit, dat hij wiens verstandelijk vermogen van nature meer verheven is, Hem duidelijker zal aanschouwen. Dit kan echter moeilijk overeengebracht worden met de belofte aan de mensen gedaan, dat zij in de eeuwigheid aan de engelen gelijk zullen zijn. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>6</articulus>
  <type>sc</type>
  <index>1</index>
  <reference>1.12.6.sc</reference>
  <nl>Daar staat echter tegenover, dat het eeuwig leven bestaat in de aanschouwing van God, naar het woord van Johannes (17, 3) : &#171; Dit is het eeuwig leven, dat zij U kennen, de enige Waren God &#187;, enz. Indien dus in het eeuwig leven allen Gods wezen op dezelfde wijze aanschouwen, dan zijn allen gelijk; maar de Apostel zegt integendeel in zijn Eersten Brief aan de Corinthi&#235;rs (15, 41) : &#171; De ene ster verschilt van de andere in glans &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>6</articulus>
  <type>co</type>
  <index>1</index>
  <reference>1.12.6.co</reference>
  <nl>De aanschouwing van Gods wezen zal volmaakter zijn bij de een dan bij de ander. De reden daarvan zal echter niet zijn een meer volmaakte gelijkenis van God bij de een dan bij de ander, daar die aanschouwing niet zal geschieden door een gelijkenis, zoals vroeger bewezen werd (11e Art). Maar dit verschil zal hieruit voortkomen, dat het verstand van de een een grotere kracht of vermogen zal hebben om God te aanschouwen dan dit van de ander. Het vermogen om God te aanschouwen komt aan het geschapen verstand niet toe krachtens zijn natuur, maar krachtens het licht der heerlijkheid, dat het verstand in een staat van godvormigheid stelt, zoals uit het voorgaande Artikel blijkt. Daarom zal het verstand, dat in ruimere mate deelachtig is aan het licht der heerlijkheid, God op meer volmaakte wijze aanschouwen. En hij zal in ruimere mate aan het licht der heerlijkheid deelachtig zijn, die meer liefde heeft, want waar meer liefde is, daar is groter verlangen, en het verlangen maakt de verlangende geschikt en bereid tot het ontvangen van het verlangde. Hij die meer liefde heeft zal bijgevolg God op volmaakter wijze aanschouwen en een hogere zaligheid genieten. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>6</articulus>
  <type>ad</type>
  <index>1</index>
  <reference>1.12.6.ad</reference>
  <nl>In de woorden : &#171; Wij zullen Hem zien, gelijk Hij is &#187;, slaat het bijwoord gelijk op de wijze van zien, beschouwd van de kant van het object, zodat de zin is : wij zullen Hem zo zien, zoals Hij is, omdat wij het zijn van God zullen aanschouwen, dat zijn wezen zelf is. Maar dit bijwoord slaat niet op de wijze van zien, beschouwd van de kant van de kennende, zodat de zin zou zijn : de wijze van aanschouwen zal zo volmaakt zijn als de wijze van zijn in God zelf. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>6</articulus>
  <type>ad</type>
  <index>2</index>
  <reference>1.12.6.ad</reference>
  <nl>Dit antwoord gaat ook op voor de tweede bedenking. Wanneer men immers zegt, dat de een eenzelfde ding niet m&#233;&#233;r begrijpt dan de ander, dan is dit waar, indien men spreekt van de wijze van zijn van het gekende ding, want al wie zich het ding anders voorstelt dan het is, heeft geen ware kennis; het is echter niet waar, wanneer men spreekt van de wijze van verstandelijk kennen, want de verstandelijke kennis van de een is volmaakter dan die van de ander. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>6</articulus>
  <type>ad</type>
  <index>3</index>
  <reference>1.12.6.ad</reference>
  <nl>Het verschil van aanschouwing zal niet voortkomen van het object, want hetzelfde object, nl. het goddelijk wezen, zal aan allen worden voorgesteld; noch van een verschil in deelachtigheid aan het object door verschillende gelijkenissen, maar wel van het verschil van het vermogen van het verstand, niet van het natuurlijk vermogen, maar van het verheerlijkte, zoals hierboven gezegd is (in de Leerstelling). </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>7</articulus>
  <type>arg</type>
  <index>1</index>
  <reference>1.12.7.arg</reference>
  <nl>Men beweert, dat zij die God in zijn wezen aanschouwen, Hem ten volle begrijpen. De Apostel zegt immers in zijn Brief aan de Philippi&#235;rs (3, 12) : &#171; Ik jaag er naar, om wellicht dat te kunnen grijpen &#187;. Welnu, hij joeg er niet vruchteloos naar, want hij zegt zelf in zijn Eersten Corinthi&#235;rbrief (9, 26) : &#171; Ik nu, ik loop niet als in de blinde &#187;. Dus bevatte hij het volkomen, en om dezelfde reden ook de anderen die hij uitnodigt, zeggende : &#171; Loopt zo, om het te kunnen grijpen &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>7</articulus>
  <type>arg</type>
  <index>2</index>
  <reference>1.12.7.arg</reference>
  <nl>Augustinus zegt in het Boek Over de Godsaanschouwing, opgedragen aan Paulina (CXLVIIe of CXIIe Brief, IXe H.) : &#171; Datgene wordt volkomen begrepen, zal zodanig geheel wordt waargenomen, dat niets er van aan de kennende ontgaat &#187;. Maar indien God in zijn wezen aanschouwd wordt, dan ziet men Hem geheel, en blijft er niets van Hem voor de aanschouwer verborgen, want God is enkelvoudig. Wie Hem dus in zijn wezen ziet, begrijpt Hem ten volle. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>7</articulus>
  <type>arg</type>
  <index>3</index>
  <reference>1.12.7.arg</reference>
  <nl>Indien men zegt, dat Hij geheel (totus) aanschouwd wordt, doch niet ten volle (totaliter), dan kan men daar het volgende tegen inbrengen : ten volle duidt &#243;fwel op de wijze van aanschouwen, &#243;fwel op de zijnswijze van het object. Bedoelt men de zijnswijze van het object, dan ziet hij, die God in zijn wezen ziet Hem ten volle, want hij ziet Hem gelijk Hij is, zoals hierboven gezegd is (voorg. Art., antw. op de 1e Bed.) ; bedoelt men de wijze van aanschouwen, dan ook ziet hij Hem ten volle, want hij zal Gods wezen vatten uit de volle kracht van zijn verstand. Wie dus God in zijn wezen aanschouwt, zal Hem ten volle zien, en bijgevolg volkomen begrijpen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>7</articulus>
  <type>sc</type>
  <index>1</index>
  <reference>1.12.7.sc</reference>
  <nl>Dit strookt echter niet met de woorden van Jeremias (32, 18) : &#171; Uw naam, o sterke, grote, machtige, is: Heer der heerscharen; groot zijt Gij door uw raadsbesluiten en onbegrijpelijk in Uw gepeinzen &#187;. God kan dus niet ten volle worden begrepen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>7</articulus>
  <type>co</type>
  <index>1</index>
  <reference>1.12.7.co</reference>
  <nl>Geen enkel geschapen verstand kan God ten volle begrijpen; Hem echter enigszins door ons verstand te bereiken is een grote zaligheid, zoals Augustinus zegt (XXXVIIIe Preek Over het Woord des Heeren, IIIe H.). Om dit duidelijk in te zien moet men bedenken, dat hetgeen ten volle begrepen wordt, volmaakt gekend is. Volmaakt gekend is datgene wat zo goed gekend is als het kenbaar is. Indien wij dus over iets, wat door afdoende bewijsvoering kan gekend worden, slechts een mening hebben, gesteund op waarschijnlijkheid, dan begrijpen wij dat ding niet volkomen : indien b. v. iemand door bewijsvoering weet, dat de drie hoeken van een driehoek gelijk zijn aan twee rechthoeken, dan begrijpt hij dit volkomen; maar indien iemand meent, dat dit waarschijnlijk is, omdat de geleerden of velen zulks voor waar houden, dan begrijpt hij het niet volkomen, want hij bereikt de volmaakte kenwijze niet, die de kenbaarheid van het ding evenaart. Geen enkel geschapen verstand kan er echter toe komen, het goddelijk wezen op zo volmaakte wijze te kennen als het kenbaar is. En dit blijkt hieruit : elk ding is kenbaar voor zover het in akt is. Aangezien nu Gods wezen oneindig is, zoals hierboven is aangetoond (VIIe Kw., 1e Art.), is Hij op oneindige wijze kenbaar. Geen enkel geschapen verstand kan God echter op oneindige wijze kennen. Het kent immers het goddelijk wezen op meer of minder volmaakte wijze, naar gelang het van het licht der heerlijkheid meer of minder doordrongen is. En daar het geschapen licht der heerlijkheid, aan welk geschapen verstand ook medegedeeld, niet oneindig kan zijn, is het onmogelijk, dat een geschapen verstand God op oneindige wijze zou kennen. Het kan dus onmogelijk God volkomen begrijpen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>7</articulus>
  <type>ad</type>
  <index>1</index>
  <reference>1.12.7.ad</reference>
  <nl>Het Latijnse woord comprehensio (het grijpen of begrijpen) kan twee betekenissen hebben : vooreerst in strikten en eigenlijke zin, om aan te duiden, dat hij die iets begrijpt, het ten volle omvat. En op die wijze kan God noch door het verstand begrepen worden, noch in iets anders vervat zijn. Aangezien Hij oneindig is, kan Hij door geen beperkt wezen zodanig omvat worden, dat dit laatste Hem zou bevatten op een wijze, even oneindig als het wezen van God zelf. En over die oneindigheid gaat het hier. Ten tweede wordt het woord comprehensio of begrijpen in bredere zin genomen, in verband nl. met najagen; wanneer wij immers iemand ingehaald en reeds de hand op hem gelegd hebben, dan zegt men, dat wij hem &#171; gegrepen &#187; hebben. En zo wordt God door de gelukzaligen &#171; begrepen &#187;, overeenkomstig het woord van het Hooglied (3, 4) : &#171; Ik houd Hem, en zal Hem niet laten gaan &#187;. In die zin moeten wij de aangehaalde woorden van de Apostel verklaren. Dit &#171; grijpen &#187; of &#171; vasthouden &#187; is een van de drie gaven van de ziel, en beantwoordt aan de hoop, evenals de aanschouwing aan het geloof, en het genot van de gelukzaligheid aan de liefde. Bij ons immers heeft of behoudt men niet alles wat men ziet; want wij zien soms dingen, die op een afstand gelegen zijn, of waarover wij geen macht hebben. Ook genieten wij niet van al wat wij hebben, &#243;fwel omdat het ons niet behaagt, &#243;fwel omdat het niet het laatste einddoel van ons verlangen is, en dus niet geschikt is om onze begeerten te vervullen en te bevredigen. De gelukzaligen daarentegen vinden die drie dingen in God, want zij aanschouwen Hem, en terwijl ze Hem aanschouwen, houden zij Hem in hun tegenwoordigheid, met het vermogen om Hem altijd te blijven aanschouwen; en terwijl ze Hem vasthouden, genieten ze van Hem als van hun laatste einddoel, dat hun verlangen voldoet. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>7</articulus>
  <type>ad</type>
  <index>2</index>
  <reference>1.12.7.ad</reference>
  <nl>God wordt niet onbegrijpelijk genoemd, alsof er iets in Hem was, dat aan de aanschouwing onttrokken blijft, maar omdat Hij niet zo volmaakt gekend wordt als Hij kenbaar is. In een stelling b. v., die met doorslaande redenen kan bewezen worden, en die wij slechts op grond van waarschijnlijkheid aannemen, is er niets dat ons ontgaat, noch het onderwerp, noch het gezegde, noch de verbinding van beide, en toch kennen wij die stelling, in haar geheel genomen, niet zo volmaakt als zij kenbaar is. Daarom zegt Augustinus t. a. pl., waar hij een verklaring geeft van de omvattende kennis, dat men het geheel volkomen begrijpt, wanneer men het op zulke wijze kent, dat niets er van voor de kennende verdoken blijft, of wanneer men er langs alle kanten het uiteinde van kan overschouwen : dan immers overschouwt men langs alle kanten het uiteinde van iets, wanneer de wijze waarop we dat ding kennen haar eindterm heeft bereikt. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>7</articulus>
  <type>ad</type>
  <index>3</index>
  <reference>1.12.7.ad</reference>
  <nl>&#171; Ten volle &#187; (totaliter) wijst op de zijnswijze van het object, niet alsof niet geheel de zijnswijze van het object onder de kennis zou vallen, maar omdat de zijnswijze van het object niet de wijze is van de kennis. Wie dus God in zijn wezen aanschouwt, ziet in Hem, dat Hij oneindig is in wezen en kenbaarheid. De kennende zelf komt die oneindige wijze echter niet toe, zodat zijn kennis oneindig zou zijn. Zo kan b. v. iemand met waarschijnlijkheid weten, dat een stelling door afdoende bewijzen bewezen kan worden, hoewel hij zelf ze door zulke bewijzen niet kent. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>8</articulus>
  <type>arg</type>
  <index>1</index>
  <reference>1.12.8.arg</reference>
  <nl>Men beweert dat zij, die God in zijn wezen aanschouwen, alles in Hem zien. Gregorius zegt immers in zijn Boek der Samenspraken (XXXIIIe H.,; zie ook IIe Boek der Zedenkundige Verhandelingen, IIIe H.) : &#171; Wat is er, dat zij niet zien, die Hem aanschouwen, die alles ziet? &#187; Maar God ziet alles. Dus zien zij die God aanschouwen alles. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>8</articulus>
  <type>arg</type>
  <index>2</index>
  <reference>1.12.8.arg</reference>
  <nl>Wie een spiegel ziet, ziet de dingen die er in weerkaatst worden. Welnu, alle dingen die ontstaan of tot stand kunnen komen, worden in God weerkaatst als in een spiegel, want Hij ziet alle dingen in zichzelf. Wie God aanschouwt, ziet bijgevolg al wat is of worden kan. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>8</articulus>
  <type>arg</type>
  <index>3</index>
  <reference>1.12.8.arg</reference>
  <nl>Wie het meerdere begrijpt, kan ook het mindere begrijpen, zoals gezegd wordt in het IIIe Boek Over de Ziel (IVe H., Nr 5). Maar al wat God uitwerkt of kan uitwerken, is minder dan zijn wezen. Wie dus God door het verstand waarneemt, kan alles begrijpen wat God uitwerkt of kan uitwerken. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>8</articulus>
  <type>arg</type>
  <index>4</index>
  <reference>1.12.8.arg</reference>
  <nl>Het redelijk schepsel verlangt van nature om alles te weten. Indien het dus door het aanschouwen van God niet alles weet, dan wordt zijn natuurlijk verlangen niet bevredigd, en zal het door het aanschouwen van God niet gelukkig zijn. Dit is echter onaannemelijk. God ziende, kent het dus alles. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>8</articulus>
  <type>sc</type>
  <index>1</index>
  <reference>1.12.8.sc</reference>
  <nl>Hier kan men echter tegen inbrengen, dat de engelen God in zijn wezen aanschouwen, en toch niet alles kennen. De lager geplaatste engelen worden immers door de hoger geplaatste van hun onwetendheid verlost, zoals Dionysius zegt in zijn Boek Over de Hemelreien (VIIe H.). Zij zijn ook onwetend omtrent wisselvallige gebeurtenissen van de toekomst, en omtrent de gepeinzen des harten : die kennis behoort immers toe aan God alleen Zij die Gods wezen aanschouwen zien dus niet alles. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>8</articulus>
  <type>co</type>
  <index>1</index>
  <reference>1.12.8.co</reference>
  <nl>Het geschapen verstand, dat het goddelijk wezen aanschouwt, ziet er in niet alles wat God uitwerkt of uitwerken kan. Het is immers duidelijk, dat men sommige dingen in God ziet, zoals zij in Hem zijn. Maar ook al de andere dingen zijn in God, zoals de uitwerkselen in aanleg zijn in hun oorzaak. Bijgevolg aanschouwt men alle dingen in God, zoals men de uitwerkselen ziet in de oorzaak. Het spreekt echter vanzelf dat, hoe volmaakter men een oorzaak kent, des te meer uitwerkselen men in haar ontdekt. Wie immers scherp van geest is, leidt aanstonds een menigte gevolgtrekkingen af uit een beginsel; maar aan iemand die zwakker van verstand is, moet men alles in het bijzonder verklaren. Het verstand, dat de oorzaak volkomen begrijpt, kan in haar al haar uitwerkselen kennen, en het wezen van al die uitwerkselen. Geen enkel geschapen verstand echter kan God ten volle begrijpen, zoals wij in het vorig Art. bewezen hebben. Geen enkel geschapen verstand kan dus door het aanschouwen van God alles kennen wat God voortbrengt of kan voortbrengen; dit was immers zijn macht volkomen begrijpen. Maar hoe volmaakter een verstand God aanschouwt, des te meer kent het van de dingen die God uitwerkt of uitwerken kan. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>8</articulus>
  <type>ad</type>
  <index>1</index>
  <reference>1.12.8.ad</reference>
  <nl>Gregorius spreekt over de genoegzaamheid van het object, nl. van God, die op zichzelf genomen, alles voldoende bevat en voorstelt; daaruit volgt echter niet, dat al wie God aanschouwt, alles in Hem ziet, omdat Hij Hem nl. niet volmaakt begrijpt. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>8</articulus>
  <type>ad</type>
  <index>2</index>
  <reference>1.12.8.ad</reference>
  <nl>Wie een spiegel ziet, ziet in de spiegel niet noodzakelijk alles, tenzij hij geheel de spiegel omvat. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>8</articulus>
  <type>ad</type>
  <index>3</index>
  <reference>1.12.8.ad</reference>
  <nl>Hoewel het verhevener is God te aanschouwen dan alle andere dingen, toch is het verhevener God zo te aanschouwen, dat men alle dingen in Hem ziet, dan Hem zo te aanschouwen, dat men niet alle, maar slechts een kleiner of groter aantal dingen in Hem ziet. Wij hebben immers (in de Leerstelling) aangetoond, dat het aantal van de dingen die men in God ziet, afhankelijk is van de meer of minder volmaakte wijze waarop men Hem aanschouwt. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>8</articulus>
  <type>ad</type>
  <index>4</index>
  <reference>1.12.8.ad</reference>
  <nl>Het natuurlijk verlangen van het redelijk schepsel is alles te kennen, wat tot de volmaaktheid van het verstand behoort, nl. de soorten, de geslachten en het wezen der dingen, wat al diegenen in God zullen zien, die Gods wezen aanschouwen. Maar de kennis van de individuele wezens, van hun gedachten en werken, wordt niet vereist tot de volmaaktheid van het geschapen verstand, en het natuurlijk verlangen streeft er ook niet naar; evenmin wordt tot de volmaaktheid van het geschapen verstand de kennis vereist van de dingen, die nog niet zijn, maar die door God gemaakt kunnen worden. Indien men echter God alleen aanschouwde, de bron en de oorsprong van alle zijn en waarheid, dan zou Hij zodanig de natuurlijke aandrang naar kennis bevredigen, dat men niets anders zou zoeken om gelukkig te zijn. Daarom zegt Augustinus in zijn Belijdenissen (Ve Boek, IVe H.) : &#171; Ongelukkig is de mens, die al die dingen (nl. de schepselen) kent, maar U niet kent; gelukkig is hij die U kent, zelfs indien hij van het andere niets afweet. Maar hij die &#233;n U, &#233;n die dingen kent, is niet gelukkiger om dat andere, maar is gelukkig door U alleen &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>9</articulus>
  <type>arg</type>
  <index>1</index>
  <reference>1.12.9.arg</reference>
  <nl>Men beweert, dat men de dingen in Gods wezen ziet door middel van een of ander kenbeeld. Iedere kennis immers is een gelijkvormig worden van de kennende aan het gekende : zo toch wordt het in akt zijnde verstand het in akt gekende, en de in akt zijnde zinnen het in akt zijnde zinnelijk waarneembare, voor zover het kenvermogen een gelijkenis ontvangt van het object, zoals de oogappel een gelijkenis ontvangt van de kleur. Indien dus het verstand, dat Gods wezen aanschouwt, in Hem sommige schepselen ziet, dan moet het er een gelijkenis van ontvangen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>9</articulus>
  <type>arg</type>
  <index>2</index>
  <reference>1.12.9.arg</reference>
  <nl>Wat wij in het verleden gezien hebben, bewaren wij in ons geheugen. Maar Paulus aanschouwde in zijn geestvervoering Gods wezen, zoals Augustinus zegt in zijn Letterlijke verklaring van het Boek der Schepping (XIIe Boek, XXVIIIe en XXXIVe H .) ; maar toen hij Gods wezen niet meer zag, herinnerde hij zich toch nog aan vele dingen, die hij tijdens zijn geestvervoering gezien had; daarom zegt hij zelf, dat hij verborgene dingen gehoord heeft, die de mens niet meedelen mag (II Cor., 12, 4). Men moet dus aannemen, dat sommige gelijkenissen van de dingen waaraan hij zich herinnerde, in zijn verstand waren achtergebleven. Om dezelfde reden bezat hij, op het ogenblik zelf dat hij Gods wezen zag, gelijkenissen van de dingen die hij in haar aanschouwde. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>9</articulus>
  <type>sc</type>
  <index>1</index>
  <reference>1.12.9.sc</reference>
  <nl>Hier kan men echter tegen aanvoeren, dat men door eenzelfde kenbeeld de spiegel ziet en de dingen die er in afgebeeld zijn. Welnu, men aanschouwt alles in God als in een verstandelijk-kenbare spiegel. Zo men dus God zelf niet door enige gelijkenis aanschouwt, maar door zijn wezen, dan ziet men ook niet de dingen, die in Hem worden waargenomen, door gelijkenissen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>9</articulus>
  <type>co</type>
  <index>1</index>
  <reference>1.12.9.co</reference>
  <nl>Zij die Gods wezen aanschouwen, zien de dingen in het goddelijk wezen, niet door een of ander kenbeeld, maar door het goddelijk wezen zelf, dat met hun verstand verenigd is. Men kent immers elk ding, voor zover de gelijkenis er van in de kennende is. Dit gebeurt echter op twee wijzen. De dingen immers die aan een en hetzelfde gelijk zijn, zijn onderling gelijk: daarom kan het kenvermogen op twee wijzen gelijkvormig worden met iets kenbaar. Ten eerste, op zichzelf, door het indrukken nl. van zijn eigen kenbeeld in het kenvermogen, en zo wordt iets in zichzelf gekend; vervolgens, door het indrukken van het kenbeeld van iets anders, aan het te kennen object gelijk, en in dit geval is iets niet in zichzelf gekend, maar in een beeld er van. Een mens in zichzelf kennen is immers niet hetzelfde als hem in zijn beeltenis kennen. De dingen kennen door hun eigen, in de kennende ingedrukt kenbeeld, is ze dus kennen in hen zelf, of in hun eigen natuur; maar ze kennen voor zover hun gelijkenis voorafbestaat in God, is ze aanschouwen in God. En dit zijn twee verschillende kenwijzen. Is er dus spraak van die kennis, volgens welke zij, die Gods wezen aanschouwen, de dingen zien in God zelf, dan moet men zeggen, dat zij die dingen niet waarnemen door een kenbeeld, maar alleen door het goddelijk wezen, dat met hun verstand verenigd is, en waardoor zij ook God aanschouwen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>9</articulus>
  <type>ad</type>
  <index>1</index>
  <reference>1.12.9.ad</reference>
  <nl>Het verstand van hem die God aanschouwt wordt gelijkvormig aan de dingen, die het in God ziet, voor zover het verenigd wordt met het goddelijk wezen, waarin de gelijkenissen van alle dingen voorafbestaan. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>9</articulus>
  <type>ad</type>
  <index>2</index>
  <reference>1.12.9.ad</reference>
  <nl>Sommige kenvermogens kunnen uit vroeger opgedane kenbeelden andere kenbeelden vormen. Zo vormt de verbeelding uit de vroeger opgedane voorstellingen van berg en goud, de voorstelling van een gouden berg, en vormt het verstand uit de vroeger opgedane denkbeelden van geslacht en soortelijk verschil het begrip soort. Evenzo kunnen wij ons uit een getrouwe afbeelding voorstellen hoe iemand er uit ziet. Uit de aanschouwing van het goddelijk wezen kon Paulus of wie God ook ziet, een kenbeeld vormen van de in God aanschouwde dingen; die kenbeelden bleven achter in Paulus geest, toen hij Gods wezen niet meer aanschouwde. Maar de aanschouwing van dingen, voorgesteld door aldus ontvangen kenbeelden, verschilt van die aanschouwing, waardoor men de dingen ziet in God. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>10</articulus>
  <type>arg</type>
  <index>1</index>
  <reference>1.12.10.arg</reference>
  <nl>Men beweert, dat zij die God in zijn wezen aanschouwen, alles tegelijk zien, wat zij in Hem zien. Volgens de leer van de Wijsgeer toch (IIe Boek Over de waarschijnlijkheidszekerheid, Xe H., Nr 1) gebeurt het, dat men vele dingen kent, doch er slechts &#233;&#233;n van begrijpt. Maar de dingen die aanschouwd worden in God, worden door het verstand begrepen, want door het verstand ziet men God. Zij die God aanschouwen, zien dus niet vele dingen tegelijk in Hem. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>10</articulus>
  <type>arg</type>
  <index>2</index>
  <reference>1.12.10.arg</reference>
  <nl>Augustinus zegt in zijn Letterlijke verklaring van het Boek der Schepping (XX0 en XXIIe H.), dat God het onstoffelijke schepsel door de tijd heen beweegt, nl. door verstandelijke kennis en gemoedsaandoeningen. Maar de onstoffelijke schepselen zijn de engelen die God aanschouwen. Zij die God aanschouwen, verstaan en gevoelen dus het &#233;&#233;n na het ander, want de tijd sluit opeenvolging in. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>10</articulus>
  <type>sc</type>
  <index>1</index>
  <reference>1.12.10.sc</reference>
  <nl>Daartegenover staat echter wat Augustinus zegt in het laatste Boek van zijn werk Over de Drie-eenheid (XVIe H.) : &#171; Onze gepeinzen zullen niet onstandvastig zijn, ze zullen niet overgaan van het een naar het ander, maar wij zullen in &#233;&#233;n blik geheel onze kennis overschouwen &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>10</articulus>
  <type>co</type>
  <index>1</index>
  <reference>1.12.10.co</reference>
  <nl>De dingen, die in het Woord gezien worden, worden niet het een na het ander, maar alle tegelijk aanschouwd. Om dit duidelijk in te zien moeten wij weten, dat wij vele dingen niet tegelijk kunnen begrijpen, omdat wij verschillende dingen door verschillende kenbeelden moeten kennen. Welnu, ons verstand kan onmogelijk verschillende kenbeelden tegelijk ontvangen en daardoor verschillende kenakten stellen, zomin als een lichaam tegelijk verschillende gedaanten kan aannemen. Wanneer verschillende dingen door &#233;&#233;n enkel kenbeeld kunnen begrepen worden, kan men ze ook tegelijk kennen. Zo kent men b. v. de verschillende delen van een geheel achtereenvolgens en niet tegelijk, wanneer men zich een eigen begrip vormt van elk deel afzonderlijk; maar wanneer men ze alle begrijpt door het &#233;&#233;ne begrip van het geheel, dan kent men ze alle tegelijk. Wij hebben echter in het vorig Artikel aangetoond, dat wij niet elk ding afzonderlijk in God aanschouwen door een verschillend kenbeeld voor elk ding, maar alles zien door het wezen van God alleen. Wij zien ze dus tegelijk, en niet het een na het ander. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>10</articulus>
  <type>ad</type>
  <index>1</index>
  <reference>1.12.10.ad</reference>
  <nl>Wij begrijpen maar &#233;&#233;n ding tegelijk, voor zover wij maar &#233;&#233;n kenbeeld verstaan; wij kunnen echter meerdere dingen tegelijk begrijpen, wanneer zij alle in &#233;&#233;n kenbeeld begrepen zijn. Door het kenbeeld mens b. v. kennen wij het dierlijk en het redelijk wezen, en door het kenbeeld huis, de muur en het dak. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>10</articulus>
  <type>ad</type>
  <index>2</index>
  <reference>1.12.10.ad</reference>
  <nl>Wat betreft hun natuurlijke kennis, kennen de engelen door middel van een menigte ingestorte kenbeelden, maar ze begrijpen niet alle dingen tegelijk. Zo bewegen ze zich naar hun verstand in de tijd; maar voor zover zij de dingen in God aanschouwen, zien zij ze alle tegelijk. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>11</articulus>
  <type>arg</type>
  <index>1</index>
  <reference>1.12.11.arg</reference>
  <nl>Men beweert, dat men in dit leven God in zijn wezen kan aanschouwen. In het Boek der Schepping, (32, 30) wordt immers verhaald, dat Jacob zeide : &#171; Ik heb God gezien, van aanschijn tot aanschijn &#187;. Maar God van aanschijn tot aanschijn zien, is zijn wezen aanschouwen, zoals blijkt uit deze woorden van de Eerste Corinthi&#235;rsbrief (13, 12) : &#171; Thans zien wij in een spiegel en in een raadsel, maar dan zullen wij zien van aanschijn tot aanschijn &#187;. Bijgevolg kan Gods wezen tijdens dit leven aanschouwd worden. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>11</articulus>
  <type>arg</type>
  <index>2</index>
  <reference>1.12.11.arg</reference>
  <nl>In het Boek Numeri (12, 8), zegt God van Mozes : &#171; Van mond tot mond zal ik tot hem spreken, en openlijk, en niet door raadsels en zinnebeelden zal hij God zien &#187;. Maar dit is God in zijn wezen aanschouwen. Dus kan iemand tijdens dit leven God in zijn wezen aanschouwen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>11</articulus>
  <type>arg</type>
  <index>3</index>
  <reference>1.12.11.arg</reference>
  <nl>Datgene waarin wij al het overige kennen en waardoor wij het overige beoordelen, kennen we in zichzelf. Maar zelfs in dit leven kennen wij alles in God; Augustinus zegt immers in het XIIIe Boek van zijn Belijdenissen (XXVe H.) : &#171; Indien wij beiden inzien, dat gij waarheid spreekt, en wij ook beiden inzien, dat ik waarheid spreek, Waar zien wij dat? Zeker niet ik in u, hoe Gij in mij, maar beiden in de onveranderlijke waarheid zelf, die ons verstand te boven gaat &#187;. Hetzelfde herhaalt hij in zijn boek Over de ware Godsdienst (XXXe en XXXIe H.) : &#171; Wij beoordelen alles volgens de goddelijke Waarheid &#187;; en in het Boek Over de Drie-eenheid (IIe H.) zegt hij, dat het aan de rede toekomt over de stoffelijke dingen te oordelen naar onstoffelijke en onvergankelijke voorbeelden, en die zouden zeker niet onveranderlijk zijn, indien ze boven ons verstand niet verheven waren. Wij zien dus, zelfs in dit leven, God zelf. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>11</articulus>
  <type>arg</type>
  <index>4</index>
  <reference>1.12.11.arg</reference>
  <nl>Zoals Augustinus zegt in het XIIe Boek van zijn Letterlijke verklaring van het Boek der Schepping (XXIVe en XXXIe H.) zien wij door een verstandelijk gezicht de dingen die door hun wezen in de ziel zijn. Maar het verstand kent de begrijpbare dingen niet door enige kenbeelden er van, maar door hun wezen zelf, zoals hij op dezelfde plaats zegt. Daar God door zijn wezen in onze ziel is, aanschouwen wij Hem in zijn wezen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>11</articulus>
  <type>sc</type>
  <index>1</index>
  <reference>1.12.11.sc</reference>
  <nl>Dit komt echter niet overeen met hetgeen wij lezen in het Boek van de Uittocht (33, 20) : &#171; Geen mens zal Mij zien, en dan nog leven &#187;, waarop de gewone Glossa aanmerkt : &#171; In dit sterfelijk leven kan men God zien door sommige afstralingen, maar niet door het kenbeeld dat zijn natuur zelf is &#187;. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>11</articulus>
  <type>co</type>
  <index>1</index>
  <reference>1.12.11.co</reference>
  <nl>Een louter mens, die van dit sterfelijk leven niet gescheiden is, kan Gods wezen niet aanschouwen. Zoals wij hierboven zeiden (IVe Art.), heeft dit zijn grond hierin, dat de manier van kennen overeenkomt met de zijnswijze van de natuur van het kennend wezen. Welnu, zolang wij in dit leven zijn, bestaat onze ziel in een lichaam; daarom kent zij, overeenkomstig haar natuur, alleen dingen die hun vorm in de stof hebben, of die door zulke dingen kunnen gekend worden. Nu is het duidelijk, dat het goddelijk wezen niet kan gekend worden door de natuur van stoffelijke dingen. Vroeger toch (II Art.) hebben wij bewezen, dat de kennis van God, door welke geschapen gelijkenis ook, niet de aanschouwing is van zijn wezen zelf. De ziel van een mens kan dus onmogelijk Gods wezen aanschouwen, zolang ze 't aardse leven leidt. Tekenend daar voor is dit feit : hoe meer onze ziel van het stoffelijke wordt losgemaakt, des te meer wordt zij vatbaar om afgetrokken verstandelijke kenobjecten waar te nemen. Daarom worden de goddelijke openbaringen en de kennis van de toekomst beter waar genomen tijdens dromen en in een toestand waarin de ziel losgemaakt is van de lichamelijke zintuigen. Het is dus niet mogelijk, dat de ziel verheven wordt tot de kennis van het hoogste onder de verstandelijke kenobjecten, nl. Gods wezen, zo lang dit sterfelijk leven duurt. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>11</articulus>
  <type>ad</type>
  <index>1</index>
  <reference>1.12.11.ad</reference>
  <nl>Volgens Dionysius (Over de Hemelreien, IVe H.) zegt de H. Schrift, dat iemand God gezien heeft, in zover voorstellingen, die voor een zover voorstellingen, die door een zekere gelijkenis iets goddelijks voorstellen, door de zintuigen waargenomen of door de verbeelding gevormd worden. Wanneer dan Jacob zegt : &#171; Ik heb God gezien van aanschijn tot aanschijn &#187;, dan heeft dit geen betrekking op het goddelijk wezen zelf, maar op de beelden waardoor God werd voorgesteld. Dit duidt zelf op een zekere verhevenheid van de gave van profetie, dat God sprekend wordt gezien, al is het ook door een voorstelling van de verbeelding, zoals verderop zal blijken (IIa IIae, CLXXIVe Kw., IIIe Art.), wanneer wij zullen handelen over de graden van de profetie. Heb is ook mogelijk, dat Jacob zulks zegt om een zekeren staat van beschouwing aan te duiden, die boven de gewone verheven is. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>11</articulus>
  <type>ad</type>
  <index>2</index>
  <reference>1.12.11.ad</reference>
  <nl>Evenals God op wonderbare en bovennatuurlijke wijze iets in de stoffelijke dingen bewerkt, zo heeft Hij ook op bovennatuurlijke wijze en buiten de gewone orde om, de geesten van sommigen opgevoerd tot de aanschouwing van zijn wezen, terwijl zij nog in &#8217;t vlees leefden, en zonder dat zij gebruik maakten van de zintuigen van het vlees, zoals Augustinus zegt in het XIIe Boek zijner Letterlijke verklaring van het Boek der Schepping (XXVIe, XXVIIe en XXVIIIe H.) en in zijn Boek Over de aanschouwing van God (XIIIe H.). Dit betreft voornamelijk Mozes, de Leeraar der Joden, en Paulus, de leraar van de heidenen. Dit punt zullen wij breedvoeriger bespreken, wanneer wij zullen handelen over de geestvervoering (IIa IIae, CLXXVe Kw., IIIe Art. en v.v.). </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>11</articulus>
  <type>ad</type>
  <index>3</index>
  <reference>1.12.11.ad</reference>
  <nl>Men zegt, dat wij alles in God zien en door Hem over alles oordelen, voor zover wij alles kennen en beoordelen door een deelhebben aan zijn licht, want zelf het natuurlijk licht van het verstand is een deelhebben aan het goddelijk licht. Zo zegt men ook, dat wij alle zintuiglijk-waarneembare dingen zien en beoordelen in de zon, dit is door haar licht. Daarom zegt Augustinus in het Ie Boek zijner Alleenspraken (VIIIe H.) : &#171; Men kan de inhoud der wetenschappen niet begrijpen, indien zij niet als door hun zon belicht worden &#187;, nl. door God. Evenals het dus niet nodig is de zelfstandigheid van de zon te zien om het zintuiglijk waarneembare te zien, zo is het ook niet nodig, Gods wezen te zien, om iets wat verstandelijk kenbaar is te zien. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>11</articulus>
  <type>ad</type>
  <index>4</index>
  <reference>1.12.11.ad</reference>
  <nl>De verstandelijke beschouwing betreft die dingen die in de ziel zijn door hun wezen, voor zover zij als kenobjecten met verstand zijn. Op die wijze is God in de ziel der gelukzaligen, maar niet in onze ziel, waarin Hij alleen is door zijn tegenwoordigheid, zijn wezen en zijn macht. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>12</articulus>
  <type>arg</type>
  <index>1</index>
  <reference>1.12.12.arg</reference>
  <nl>Men beweert, dat wij in dit leven God door ons natuurlijk verstand niet kunnen kennen. Bo&#235;tius zegt immers in zijn Vertroosting van de Wijsbegeerte (Ve Boek, 4), dat de rede geen enkelvoudige vorm kan waarnemen. God echter is de meest enkelvoudige vorm, zoals hierboven werd bewezen (IIIe Kw., VIIe Art.). Dus kan de natuurlijke rede Hem niet kennen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>12</articulus>
  <type>arg</type>
  <index>2</index>
  <reference>1.12.12.arg</reference>
  <nl>Door de natuurlijke rede kan de ziel niets begrijpen zonder voorstellingen van de verbeelding, zoals gezegd wordt in het IIIe Boek Over de Ziel (VIIe H., Nr 3; zie ook het Boek Over Geheugen en Gedenken, Ie H.). Maar van God, die onstoffelijk is, kan er in onze verbeelding geen voorstelling zijn. Dus kunnen wij Hem niet kennen door onze natuurlijke kennis. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>12</articulus>
  <type>arg</type>
  <index>3</index>
  <reference>1.12.12.arg</reference>
  <nl>De kennis door de natuurlijke rede komt evenals de natuur toe aan goeden en aan kwaden. Maar de kennis van God komt alleen aan de goeden toe; Augustinus zegt immers in het Ie Boek Over de Drie-eenheid (IIe H.), dat de kracht van &#8217;s mensen geest in zulk een verheven licht niet binnendringt tenzij hij door de gerechtigheid van het geloof gereinigd wordt. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>12</articulus>
  <type>sc</type>
  <index>1</index>
  <reference>1.12.12.sc</reference>
  <nl>Doch dit druist in tegen de woorden uit de Brief aan de Romeinen (1, 19) : &#171; Aangezien zij duidelijk kennen wat kenbaar is van God &#187;, nl. wat kenbaar is door de natuurlijke rede. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>12</articulus>
  <type>co</type>
  <index>1</index>
  <reference>1.12.12.co</reference>
  <nl>Onze natuurlijke kennis heeft haar oorsprong in de zinnen. Daarom strekt ze zich zover uit, als de zinnelijk-waarneembare dingen haar kunnen leiden. Maar ons verstand kan met de gegevens der zinnelijk-waarneembare dingen niet komen tot het aanschouwen van Gods wezen, want de zinnelijk-waarneembare schepselen zijn uitwerkselen van God, die niet volkomen beantwoorden aan de kracht van de oorzaak. Daarom kunnen wij door de zintuiglijke ervaring geheel de macht van God niet kennen, en dus ook zijn wezen niet aanschouwen. Maar omdat het uitwerkselen zijn, afhankelijk van een oorzaak, kunnen zij ons zover brengen, dat wij omtrent God kunnen weten, dat Hij is, en wat Hem noodzakelijk toekomt als eerste en alles overtreffende oorzaak van alle dingen die werden voortgebracht. Aangaande God weten wij dus hoedanig zijn verhouding is tot de schepselen, nl. dat Hij de oorzaak is van alles, hoe de schepselen van Hem verschillen, dat Hij nl. niet is zoals een of andere volmaaktheid van de dingen die Hij veroorzaakt; en dat wij Hem de volmaaktheden van die dingen niet toeschrijven, niet om een tekort hij Hem, maar om de alovertreffende verhevenheid van zijn wezen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>12</articulus>
  <type>ad</type>
  <index>1</index>
  <reference>1.12.12.ad</reference>
  <nl>De rede kan van een enkelvoudige vorm niet weten wat hij is, maar wel dal hij is. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>12</articulus>
  <type>ad</type>
  <index>2</index>
  <reference>1.12.12.ad</reference>
  <nl>Door onze natuurlijke kennis kennen we God uit de zinnelijke voorstellingen van zijn uitwerkselen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>12</articulus>
  <type>ad</type>
  <index>3</index>
  <reference>1.12.12.ad</reference>
  <nl>Daar de kennis van God in zijn wezen een vrucht is der genade, komt zij uitsluitend aan de goeden toe; maar de kennis van God door de natuurlijke rede kunnen &#233;n goeden, &#233;n kwaden verkrijgen. Daarom zegt Augustinus in het Ie Boek van zijn Retractaties (IVe H.) : &#171; Ik keur niet goed wat ik gezegd heb in een gebed, nl. dit : God, die gewild hebt, dat alleen de reinen de waarheid zouden kennen. Men kan immers antwoorden, dat ook velen, die niet rein zijn, talrijke Waarheden kennen &#187; en hij bedoelt : door de natuurlijke rede. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>13</articulus>
  <type>arg</type>
  <index>1</index>
  <reference>1.12.13.arg</reference>
  <nl>Men beweert, dat wij door de genade geen verhevener kennis van God hebben dan door de natuurlijke rede. Dionysius zegt immers in het Ie Boek van zijn Mystische Theologie (Ie H.), dat degene die in dit leven het innigst met God verenigd is, met Hem verenigd is als met een volstrekt onbekende. Dit zegt hij ook van Mozes, die toch in de kennis door genade een zekere verhevenheid heeft bereikt. Maar met God verenigd zijn, zonder dat wij weten wat Hij is, kan ook de natuurlijke rede. Wij kennen bijgevolg God niet vollediger door de genade dan door de natuurlijke rede. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>13</articulus>
  <type>arg</type>
  <index>2</index>
  <reference>1.12.13.arg</reference>
  <nl>Door de natuurlijke rede kunnen wij tot de kennis van de goddelijke dingen niet komen, tenzij door middel van zinnelijke voorstellingen. Maar hetzelfde geldt voor de kennis door de genade. Dionysius zegt immers in zijn Boek Over de Hemelreien (Ie H.), dat de goddelijke straal ons op geen andere wijze kan verlichten, dan omsluierd met een verscheidenheid van heilige sluiers. Wij kennen dus God door de genade niet vollediger dan door de natuurlijke rede. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>13</articulus>
  <type>arg</type>
  <index>3</index>
  <reference>1.12.13.arg</reference>
  <nl>Ons verstand wordt met God verenigd door de genade van het geloof. Welnu het geloof is geen kennis. Gregorius zegt immers in zijn XXVIe Homilie, dat de onzichtbare dingen geloof vergen, en geen kennis. Bijgevolg wordt ons door de genade geen verhevener kennis verleend van God. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>13</articulus>
  <type>sc</type>
  <index>1</index>
  <reference>1.12.13.sc</reference>
  <nl>Dit strijdt echter met de woorden van de Apostel in zijn Ie Corinthi&#235;rbrief (2, 10) : &#171; God heeft ons door zijn Geest geopenbaard &#187;, nl. de dingen &#171; die geen enkel der prinsen van deze wereld heeft kunnen ontdekken &#187;, d. i. geen enkele der wijsgeren, volgens de Glossa uit Hieronymus. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>13</articulus>
  <type>co</type>
  <index>1</index>
  <reference>1.12.13.co</reference>
  <nl>Door de genade hebben wij een volmaakter kennis van God dan door de natuurlijke rede. Dit blijkt hieruit, dat de kennis, die wij door de natuurlijke rede verwerven, twee zaken vereist, te weten verbeeldingsvoorstellingen, ontleend aan de zintuiglijk-waarneembare dingen, en het natuurlijk verstandslicht, dat ons in staat stelt om door die voorstellingen verstandelijke begrippen te vormen. Welnu, in die twee opzichten wordt de menselijke kennis geholpen door de openbaring van de genade. Het natuurlijk licht van het verstand toch wordt versterkt door de instorting van het licht der genade. Door de inwerking van God ontstaan er soms ook in &#8217;s mensen verbeelding voorstellingen, die beter de goddelijke dingen weergeven dan die welke wij door onze natuur ontvangen van de zintuiglijk-waarneembare dingen, zoals uit de visioenen der profeten duidelijk is; soms ook worden door goddelijke tussenkomst zintuiglijk-waarneembare dingen of ook woorden gevormd, om iets goddelijks te kennen te geven. Zo zag men bij het Doopsel de H. Geest onder de gedaante van een duif, en hoorde men de stem van de Vader : &#171; Deze is mijn welbeminde Zoon &#187; (Matth. 3, 17). </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>13</articulus>
  <type>ad</type>
  <index>1</index>
  <reference>1.12.13.ad</reference>
  <nl>Hoewel wij in dit leven door de openbaring, die ons door de genade verleend werd, van God niet weten wat Hij is, en in die zin met Hem verenigd worden als met een onbekende, toch kennen wij Hem vollediger, in zover ons talrijker en verhevener uitwerkselen van God geopenbaard worden, en in zover wij Hem door de goddelijke openbaring iets toekennen, waartoe de natuurlijke rede niet reikt, b. v. dat Hij drievoudig is en &#233;&#233;n. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>13</articulus>
  <type>ad</type>
  <index>2</index>
  <reference>1.12.13.ad</reference>
  <nl>Uit de voorstellingen, aan de zintuigen ontleend overeenkomstig de natuurlijke orde, of in de verbeelding onder goddelijke inwerking gevormd, putten wij een des te verhevener verstandelijke kennis, naarmate het geesteslicht bij de mens krachtiger is; en door de openbaring putten wij eveneens, dank zij de instorting van het goddelijk licht, een vollediger kennis uit de zinnelijke voorstellingen. </nl>
  </lemma>
<lemma>
    <liber>1</liber>
  <quaestio>12</quaestio>
  <articulus>13</articulus>
  <type>ad</type>
  <index>3</index>
  <reference>1.12.13.ad</reference>
  <nl>Het geloof is een zekere kennis, in zover het verstand door het geloof op een bepaald kenobject gericht wordt. Maar die bepaalde richting op een object komt niet voort uit het inzicht van hem die gelooft, maar uit het inzicht van Hem in wie men gelooft. En juist omdat het inzicht ontbreekt, is het geloof een andere kennis dan de wetenschap, want de wetenschap richt het verstand op &#233;&#233;n object, door inzicht en door het aanschouwen van de eerste beginselen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus />
  <type>pr</type>
  <index>1</index>
  <reference>1.13.pr</reference>
  <nl>Na de verhandeling over onze kennis van God, dient een verder onderzoek ingesteld aangaande de goddelijke namen. Wij benoemen immers de dingen volgens onze kennis er van. Deze kwestie behelst twaalf artikelen : 1e) Kan God door ons benoemd worden? 2e) Duiden sommige namen van God zijn zelfstandigheid aan? 3e) Worden sommige namen in eigenlijke, of worden ze alle in overdrachtelijke zin aan God toegeschreven? 4e) Zijn meerdere namen van God gelijkbetekenend? 5e) Zijn sommige gemeenschappelijke namen van God en van die schepselen &#233;&#233;nzinnig, of dubbelzinnig? 6e) In de veronderstelling, dat ze in deels-gelijkende zin genomen worden, duiden ze dan eerst God aan, ofwel eerst de schepselen ? 7e) Worden sommige namen aan God toegekend met een begin in de tijd? 8e) Duidt de naam God de natuur aan, of de handeling? 9e) Kan de naam God aan andere wezens medegedeeld worden? 10e) Wordt die naam in &#233;&#233;nzinnige, ofwel in dubbelzinnige betekenis gebruikt, wanneer hij wordt toegeschreven &#233;n aan Hem, die God is door zijn natuur, &#233;n aan de wezens, die God zijn door deelhebben, of God zijn naar de mening der mensen? 11e) Is de naam Hij die is de meest ge&#235;igende naam voor God? 12e) Kan men over God bevestigende oordelen uitspreken? </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>1</articulus>
  <type>arg</type>
  <index>1</index>
  <reference>1.13.1.arg</reference>
  <nl>Men beweert, dat er geen enkele geschikte naam is om God te benoemen. Dionysius zegt immers in zijn werk Over de Goddelijke Namen (Ie H.) dat wij noch uitdrukken, noch denken kunnen wat God is. En in het Boek der Spreuken (30, 4) staat geschreven : &#171; Hoe luidt zijn naam, en de naam van zijn Zoon? Weet gij het soms? &#187; </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>1</articulus>
  <type>arg</type>
  <index>2</index>
  <reference>1.13.1.arg</reference>
  <nl>Alle namen zijn &#243;f abstract, &#243;f concreet. Welnu, concrete namen zijn op God niet toepasselijk, daar Hij enkelvoudig is; abstracte evenmin, omdat zij geen volkomen zelfstandig-staande wezen aanduiden. Er is dus geen enkele geschikte naam om God te benoemen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>1</articulus>
  <type>arg</type>
  <index>3</index>
  <reference>1.13.1.arg</reference>
  <nl>De naamwoorden betekenen de zelfstandigheid met een hoedanigheid; de werkwoorden en de deelwoorden omsluiten in hun betekenis tijdsverloop; de voornaamwoorden, een aanwijzing of een betrekking. Welnu, geen enkele van die termen is op God toepasselijk; want in God is er noch hoedanigheid, noch bijkomstigheid, noch tijdsverloop; Hij kan niet waargenomen worden door de zintuigen, en wordt dus ook niet aangewezen; betrekkelijke termen passen evenmin, daar zij terugslaan op de voorafgaande naam- of deelwoorden of aanwijzende voornaamwoorden. Wij hebben dus geen enkelen geschikten naam om God te benoemen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>1</articulus>
  <type>sc</type>
  <index>1</index>
  <reference>1.13.1.sc</reference>
  <nl>Daartegenover lezen wij echter in het Boek van de Uittocht (15, 3) : &#171; De Heer is als een manhaftig strijder, zijn naam is : de &#171; Almachtige &#187;. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>1</articulus>
  <type>co</type>
  <index>1</index>
  <reference>1.13.1.co</reference>
  <nl>Volgens de wijsgeer (in zijn werk Over het Oordeel, Ie B., Ie H., Nr 2 en 3) zijn de woorden tekenen van de begrippen, evenals de begrippen voorstellingen zijn van de dingen. Daaruit blijkt, dat de woorden in verband staan met de aangeduide zaken, door middel van onze verstandelijke begrippen. De manier, waarop wij iets door woorden aangeven, hangt bijgevolg af van de wijze, waarop wij het kennen door ons verstand. Welnu, het is ons in dit leven niet mogelijk Gods wezen zelf te aanschouwen, zoals wij hierboven gezegd hebben (voorg. Kw., XIe en XIIe Art.). Wij kunnen Hem echter kennen door de schepselen, omdat Hij als Eerste Oorzaak op verheven wijze de volmaaktheden van alle dingen in zich draagt, terwijl alle onvolmaaktheden van Hem moeten geweerd worden. Wij kunnen dus aan God een aan de schepselen ontleenden naam geven, echter drukt die naam de goddelijke wezenheid niet uit zoals zij is; de naam mens integendeel, spreekt de wezenheid uit van de mens, zoals zij is; die naam is immers gelijk aan de bepaling van de wezenheid, want een bepaling is niets anders dan de wezenheid, uitgedrukt door een naam. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>1</articulus>
  <type>ad</type>
  <index>1</index>
  <reference>1.13.1.ad</reference>
  <nl>Dat God geen naam heeft, en al wat wij kunnen benoemen te boven gaat, zegt men, in die zin, dat zijn wezen verheven is boven al wat ons verstand omtrent God bevatten, of de spraak verwoorden kan. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>1</articulus>
  <type>ad</type>
  <index>2</index>
  <reference>1.13.1.ad</reference>
  <nl>Daar wij God leren kennen door de schepselen en aan de schepselen de namen ontlenen die wij Hem geven, benoemen die namen iets op die wijze, waarop ze eigenlijk toekomen aan de stoffelijke dingen, die het natuurlijk voorwerp zijn van ons verstand, zoals wij hierboven gezegd hebben (XIIe Kw., 4e Art.). Onder die schepselen nu zijn de volkomen en zelfstandig-staande wezens samengestelde dingen; daarenboven staat hun vorm niet volkomen zelfstandig, maar is hij eerder datgene waardoor iets is. Om een volledig zelfstandig-staand wezen uit te drukken, gebruiken we dan ook concrete namen, die eigenlijk voor samengestelde dingen geschikt zijn; abstracte namen gebruiken we daarentegen om enkelvoudige vormen aan te duiden, en die namen duiden niet iets aan als zelfstandig-staand, maar als datgene waardoor iets is, zoals de witheid aanduidt datgene waardoor iets wit is. Welnu, God is enkelvoudig en zelfstandig-staand, en daarom passen wij op Hem abstracte namen toe, om zijn enkelvoudigheid; concrete, om zijn volkomenheid en zijn zelfstandig-staan aan te duiden, hoewel noch de een, noch de andere Gods wezen volkomen uitdrukken, evenmin als ons verstand in dit leven Hem kent zoals Hij is. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>1</articulus>
  <type>ad</type>
  <index>3</index>
  <reference>1.13.1.ad</reference>
  <nl>De naamwoorden duiden een zelfstandigheid aan met een hoedanigheid, d. i. een zelfstandig-staand subject in een bepaalden vorm of natuur. Worden dus concrete namen aan God toegekend om zijn zelfstandig-staan en zijn volkomenheid aan te duiden, zoals hierboven gezegd is, dan mogen we ook die namen op Hem toepassen, die de zelfstandigheid aanduiden met hoedanigheid. De werkwoorden en deelwoorden die een tijdsverloop uitdrukken worden aan God toegeschreven omdat de eeuwigheid alle tijden omvat. Evenals wij de enkelvoudige zelfstandig-staande wezens niet kunnen kennen noch aanduiden, tenzij als samengestelde dingen, zo kunnen wij ons ook de eeuwigheid &#8212; waarin nochtans geen samenstelling is &#8212; niet voorstellen, noch ze aanduiden, tenzij als iets tijdelijks, wat betreft de wijze van voorstelling. Dit ligt aan de natuurlijke verhouding van ons verstand tot het samengestelde en het tijdelijke. De aanwijzende voornaamwoorden zijn toepasselijk op God in zover ze slaan, niet op wat de zintuigen waarnemen, maar op wat het verstand begrijpt; dit kan immers aangewezen worden in zover het begrepen wordt. En zoals wij zelfstandige naamwoorden, deelwoorden en aanwijzende voornaamwoorden gebruiken, zo mogen we ook betrekkelijke voornaamwoorden gebruiken, die terugslaan op de vorige naamwoorden, deelwoorden, enz. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>2</articulus>
  <type>arg</type>
  <index>1</index>
  <reference>1.13.2.arg</reference>
  <nl>Men beweert, dat geen enkele naam Gods zelfstandigheid aanduidt. Damascenus zegt immers in zijn werk Over het Ware Geloof (Ie Boek, IXe H.), dat al de namen, waardoor wij God benoemen, aanduiden wat God niet is, of wijzen op een zekere betrekking, of iets uitdrukken wat volgt op zijn natuur of op zijn handeling; doch geen enkele naam zegt wat God is naar zijn zelfstandigheid. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>2</articulus>
  <type>arg</type>
  <index>2</index>
  <reference>1.13.2.arg</reference>
  <nl>Volgens Dionysius (Over de Goddelijke Namen, Ie H.) moeten de namen, welke de H. Leraren aanwenden om God te loven, onderscheiden worden naar de verschillende graden van deelhebben aan de goddelijke volmaaktheid. Maar wat aan iets deel heeft, is die zaak zelf niet. Dus betekenen de namen, waardoor wij God benoemen, zijn zelfstandigheid niet. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>2</articulus>
  <type>arg</type>
  <index>3</index>
  <reference>1.13.2.arg</reference>
  <nl>Wij benoemen een wezen, volgens de kennis die wij er van hebben. Welnu, in dit leven kunnen wij God niet kennen in zijn zelfstandigheid. Bijgevolg kan geen enkele naam Gods zelfstandigheid uitdrukken. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>2</articulus>
  <type>sc</type>
  <index>1</index>
  <reference>1.13.2.sc</reference>
  <nl>Dit druist echter in tegen het woord van Augustinus in het Ve Boek van zijn werk Over de Drie-eenheid (IVe H.) : &#171; Voor God is het hetzelfde te zijn en machtig te zijn of wijs, en al het overige wat gij kunt bevestigen omtrent zijn enkelvoudigheid, die zijn zelfstandigheid zelf is &#187;. Bijgevolg drukken al die namen Gods zelfstandigheid uit. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>2</articulus>
  <type>co</type>
  <index>1</index>
  <reference>1.13.2.co</reference>
  <nl>Het is duidelijk, dat de namen die God door ontkenning aanduiden, of die zijn verhouding tot de schepselen uitdrukken, geenszins zijn zelfstandigheid betekenen, maar alleen wijzen op iets wat men van God uitsluit, of op zijn betrekking tot iets anders, of liever op de betrekking van iets anders tot Hem. Voor de namen die wij op volstrekte wijze en door toekenning op God toepassen, zoals goed, wijs, en dergelijke, lopen echter de meningen uiteen. Sommigen zeiden, dat die termen, hoewel door toekenning aan God toegeschreven, werden ingevoerd, meer om iets van Hem te weren, dan om Hem iets toe te kennen. Wanneer wij b. v. zeggen, dat God leeft, dan zouden wij daarmee bedoelen, dat Hij niet is zoals de levenloze dingen; en in die zin moeten ook al de andere namen verstaan worden. Die mening heeft Rabbi Mozes voorgestaan. Anderen daarentegen hebben beweerd, dat die namen gebruikt worden om de betrekking aan te duiden van God tot de schepselen; wanneer wij b. v. zeggen : God is goed, dan zou de zin daarvan zijn : God is de oorzaak van het goed-zijn der dingen; en op dezelfde wijze worden ook de andere namen verklaard. Maar aan die meningen zijn drie bezwaren verbonden. Ten eerste, zij kunnen ons niet duidelijk maken, waarom sommige namen boven andere aan God worden toegekend. Hij is immers zowel de oorzaak van de lichamen als van het goed-zijn; indien iemand die zegt, dat God goed is, daardoor niets anders bedoelt dan dat Hij de oorzaak is van het goed zijn, dan zou men evengoed mogen zeggen, dat Hij een lichaam is, omdat Hij de oorzaak is van de lichamen. Wanneer men daarenboven God een lichaam noemt, duidt men alleen aan, dat God geen zijnde is, dat alleen in aanleg is, zoals de eerste stof. Ten tweede, dan zouden al de termen waardoor wij God aanduiden, op God maar toepasselijk zijn door afleiding ; zo wordt het geneesmiddel slechts door afleiding gezond genoemd, en gezond betekent in dat geval alleen, dat het geneesmiddel de oorzaak is van de gezondheid, die eerst en vooral aan het dier wordt toegekend. Ten derde zijn die meningen in strijd met wat de mensen bedoelen, wanneer zij spreken over God. Door God een levend wezen te noemen, bedoelen zij m&#233;&#233;r dan dat Hij de oorzaak is van ons leven, en onderscheiden is van de levenloze lichamen. Er dient dus een andere verklaring gegeven te worden, en die is, dat al die namen de goddelijke zelfstandigheid aanduiden, en God benoemen naar zijn zelfstandigheid, maar ver beneden een volmaakte voorstelling blijven van Gods wezen. Dit blijkt als volgt: die namen duiden God aan op een wijze, die overeenkomt met de manier waarop wij Hem door ons verstand kennen. Welnu, ons verstand kent God door de schepselen. Bijgevolg kent het Hem, voor zover de schepselen een schaduw zijn van God. Vroeger (IVe Kw., 2e Art.) werd echter aangetoond, dat God al de volmaaktheden der schepselen in zich bevat, daar Hij zonder beperking en in elk opzicht volmaakt is. Ieder schepsel is dus een afbeeldsel van God en is Hem gelijkvormig in zover het enige volmaaktheid bezit; niet alsof de schepselen God afbeelden als een wezen van dezelfde soort of geslacht, maar wel als een boven alles verheven oorzaak, die naar haar vorm door geen enkel uitwerksel kan ge&#235;venaard worden, hoewel die uitwerkselen er enige gelijkenis mee hebben, zoals b. v. ook de vorm-oorzaak der aardse lichamen de kracht der zon afbeelden. Die leer hebben wij reeds vroeger uiteengezet, nl. in de verhandeling over Gods volmaaktheid. Evenals dus de goddelijke zelfstandigheid op onvolmaakte wijze wordt afgebeeld door de schepselen, zo wordt ze ook op onvolmaakte wijze uitgedrukt door de hier bedoelde namen. Wanneer men dus zegt : God is goed, dan is de zin niet : God is de oorzaak van het goed-zijn, noch : God is niet slecht, maar wel : wat wij goed noemen bij de schepselen, bestaat vooraf bij God, en wel op meer verheven manier. Daaruit volgt dus niet, dat God goed is in zover Hij het goed-zijn voortbrengt, maar veeleer het tegendeel : daarom stort Hij het goede uit in de dingen, omdat Hij goed is, overeenkomstig de woorden van Augustinus in het IIe Boek van zijn werk Over de christelijke Leer (XXXIIe H.) : &#171; In zover Hij goed is, zijn wij &#187;. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>2</articulus>
  <type>ad</type>
  <index>1</index>
  <reference>1.13.2.ad</reference>
  <nl>Damascenus zegt, dat die namen Gods wezen niet aanduiden, omdat zij dit niet? op volmaakte wijze doen; maar ze drukken Gods wezen op onvolmaakte wijze uit, evenals de schepselen Hem op onvolmaakte wijze afbeelden. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>2</articulus>
  <type>ad</type>
  <index>2</index>
  <reference>1.13.2.ad</reference>
  <nl>Soms dient er onderscheid gemaakt te worden tussen de betekenis van een woord en zijn oorsprong. Zo wordt het Latijnse woord lapis (steen) afgeleid van : laedere pedem (de voeten kwetsen) ; toch betekent dat woord niet wat de voet kwetst, maar duidt het op een soort lichaam; anders toch was alles, wat de voeten kwetst, een steen. Op diezelfde wijze moeten wij de oorsprong der goddelijke namen zoeken in het deelhebben der geschapen wezens aan het goddelijk wezen, want zoals de schepselen onvolmaakte afbeeldsels zijn van God, zo kent en noemt ons verstand God naar de verschillende manier van deelhebben, terwijl die namen toch niet het deelhebben zelf betekenen. Wanneer wij b. v. zeggen : God is een Levend wezen, dan bedoelen wij niet, dat het leven uit Hem voortkomt, maar wel dat bij Hem, beginsel van alle dingen, het leven voorafbestaat op een onbegrijpelijke en onuitsprekelijke wijze. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>2</articulus>
  <type>ad</type>
  <index>3</index>
  <reference>1.13.2.ad</reference>
  <nl>In dit leven kunnen wij Gods wezen niet kennen, zoals het in zichzelf is, maar alleen zoals het door de volmaaktheden der schepselen wordt afgebeeld, en op dezelfde wijze wordt het door onze termen uitgedrukt. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>3</articulus>
  <type>arg</type>
  <index>1</index>
  <reference>1.13.3.arg</reference>
  <nl>Men beweert, dat geen enkele naam op God wordt toegepast in eigenlijke zin. Al de namen immers, die wij op God toepassen, zijn ontleend aan de schepselen, zoals blijkt uit het Ie Artikel van deze Kwestie. Maar de namen der schepselen worden op God toegepast, in overdrachtelijke zin, zoals wanneer we zeggen : God is een rots, of een leeuw, of iets dergelijks. Bijgevolg worden alle namen op God toegepast in overdrachtelijke zin. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>3</articulus>
  <type>arg</type>
  <index>2</index>
  <reference>1.13.3.arg</reference>
  <nl>Wanneer een naam in werkelijkheid eerder van iets ontkend moet worden, dan er aan toegekend, dan wordt hij niet toegepast in eigenlijke zin. Maar dit is juist het geval met de toepassingen van al die namen : goed, wijs, en dergelijke op God, zoals blijkt uit de woorden van Dionysius in zijn werk Over de Hemelreien (IIe H.). Bijgevolg wordt geen enkele van die namen op God toegepast in eigenlijke zin. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>3</articulus>
  <type>arg</type>
  <index>3</index>
  <reference>1.13.3.arg</reference>
  <nl>De namen van lichamen worden alleen in overdrachtelijke zin op God toegepast, daar Hij onstoffelijk is. Maar al die namen sluiten in hun betekenis sommige stoffelijke waarden in, zoals tijdsverloop, samenstelling, en dergelijke. Al die namen worden dus op God toegepast in overdrachtelijke zin. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>3</articulus>
  <type>sc</type>
  <index>1</index>
  <reference>1.13.3.sc</reference>
  <nl>Daartegenover staat echter, dat Ambrosius zegt in het IIe Boek van zijn werk Over het Geloof (Proloog) : &#171; Er zijn namen, die klaarblijkelijk de eigenschappen der Godheid aanduiden, andere drukken de glanzende Waarheid uit der goddelijke majesteit; andere daarentegen worden op God toegepast bij wijze van gelijkenis en in overdrachtelijke zin &#187;. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>3</articulus>
  <type>co</type>
  <index>1</index>
  <reference>1.13.3.co</reference>
  <nl>In het vorig Artikel werd bewezen, dat wij God kennen door middel van volmaaktheden, die uit Hem voortvloeien in de schepselen; die volmaaktheden bestaan in God op verhevener wijze dan in de schepselen, maar ons verstand kent ze, zoals ze in de schepselen zijn, en drukt ze als zodanig ook in namen uit. Met betrekking tot de namen die wij op God toepassen, moeten wij dus twee dingen in acht nemen, nl. de aangeduide volmaaktheden zelf, zoals goedheid, leven, en dergelijke, en de wijze waarop ze aangeduid worden. Naar hetgeen zij aanduiden, komen die namen in eigenlijke zin en op de eerste plaats aan God toe, veel meer dan aan de schepselen. Maar naar de wijze waarop zij de volmaaktheden aanduiden, worden zij niet in eigenlijke zin op God toegepast, want die wijze is aan de schepselen eigen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>3</articulus>
  <type>ad</type>
  <index>1</index>
  <reference>1.13.3.ad</reference>
  <nl>Sommige namen betekenen zo de goddelijke volmaaktheden die uit God in de schepselen voortvloeien, dat de onvolmaakte wijze zelf volgens welke de schepselen deel hebben aan de goddelijke volmaaktheid mede aangeduid wordt, zoals de naam : steen b. v. iets stoffelijks betekent. Dergelijke namen kunnen alleen in overdrachtelijke zin toegepast worden op God. Andere namen duiden echter de volmaaktheden op volstrekte wijze aan, en niet naar een bepaalde wijze van deelhebben, zoals : zijnde, goed, levend, en dergelijke; en zulke namen worden in eigenlijke zin toegepast op God. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>3</articulus>
  <type>ad</type>
  <index>2</index>
  <reference>1.13.3.ad</reference>
  <nl>Dionysius kent die namen aan God niet toe, omdat de aangeduide volmaaktheden aan God toekomen op een veel verhevener wijze dan door bedoelde namen wordt uitgedrukt. Daarom zegt hij t a. pl., dat God iedere zelfstandigheid en elk leven overtreft. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>3</articulus>
  <type>ad</type>
  <index>3</index>
  <reference>1.13.3.ad</reference>
  <nl>De namen die in eigenlijke zin op God worden toegepast bevatten geen stoffelijke waarden in wat zij betekenen, maar alleen in de wijze waarop ze iets betekenen; die integendeel welke in overdrachtelijke zin op God worden toegepast, bevatten de stoffelijke waarden in het betekende zelf. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>4</articulus>
  <type>arg</type>
  <index>1</index>
  <reference>1.13.4.arg</reference>
  <nl>Men beweert, dat de namen van God gelijkbetekenend zijn. Gelijkbetekenende namen zijn immers die welke volstrekt hetzelfde betekenen. Welnu, de namen waardoor wij God benoemen, betekenen volstrekt hetzelfde, want zijn goed-zijn is hetzelfde als zijn wezenheid en zijn wijsheid. Die namen zijn dus volstrekt gelijkbetekenend. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>4</articulus>
  <type>arg</type>
  <index>2</index>
  <reference>1.13.4.arg</reference>
  <nl>Men kan antwoorden, dat die namen wel dezelfde dingen aanduiden, maar door verschillende begrippen. Dit houdt echter geen steek, want een begrip, waar niet een of ander ding aan beantwoordt, heeft geen betekenis. Indien er bijgevolg wel verschillende begrippen zijn, maar er slechts &#233;&#233;n gekend ding aan beantwoordt, dan hebben die begrippen geen betekenis meer. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>4</articulus>
  <type>arg</type>
  <index>3</index>
  <reference>1.13.4.arg</reference>
  <nl>Iets wat &#233;&#233;n is &#233;n naar het wezen, &#233;n naar het begrip, is meer &#233;&#233;n dan wat &#233;&#233;n is naar het gekende ding, en veelvoudig naar het begrip. Welnu, God is in de hoogste mate &#233;&#233;n. Dus is Hij niet &#233;&#233;n naar het wezen en veelvoudig naar het begrip. Bijgevolg drukken de namen van God geen verschillende begrippen uit, maar zijn ze gelijkbetekenend. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>4</articulus>
  <type>sc</type>
  <index>1</index>
  <reference>1.13.4.sc</reference>
  <nl>Daartegenover staat echter, dat het een ijdel woordenspel is, gelijkbetekenende namen naast elkaar te plaatsen, en b. v. te zeggen : een kleed habijt. Indien dus alle namen van God gelijkbetekenend zijn, dan zijn uitdrukkingen als de goede God en dergelijke niet te gebruiken. Toch staat er geschreven bij Jeremias (32, 18) : &#171; Sterke, grote, machtige, Heer der heerscharen is uw naam &#187;. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>4</articulus>
  <type>co</type>
  <index>1</index>
  <reference>1.13.4.co</reference>
  <nl>De namen van God zijn niet gelijkbetekenend. Het zou gemakkelijk zijn om dit in te zien, indien men mocht zeggen, dat die namen iets betekenen wat van God wordt uitgesloten, of een verhouding van oorzakelijkheid aanduiden ten opzichte van de schepselen : dan zou immers de betekenis van de namen verschillen naar het verschil van dat wat uitgesloten wordt, of naar het verschil van de uitwerkselen die bedoeld worden. Hierboven (IIe Art. van deze Kwestie) werd echter bewezen, dat die namen, hoewel op onvolmaakte wijze, de goddelijke zelfstandigheid zelf aanduiden, en van de andere kant is het, in aansluiting met het Ie Art. van deze Kwestie, niet minder duidelijk, dat hun betekenis verschilt: de betekenis van een naam is immers het begrip dat ons verstand van iets heeft; en uitdrukt door een naam. Welnu, de begrippen die wij hebben over God, beantwoorden aan de volmaaktheden die uit God in de schepselen voortvloeien, daar wij God leren kennen door de schepselen. Maar de volmaaktheden, die in God voorafbestaan als iets enkelvoudigs en niet onderscheiden, worden in de schepselen onderscheiden en vermenigvuldigd. De verschillende volmaaktheden der schepselen beantwoorden dus aan een enkelvoudig beginsel, dat zij op verschillende en veelvoudig wijze afbeelden; en zo ook beantwoorden de verschillende en veelvoudige begrippen van ons verstand aan iets volstrekt enkelvoudigs, dat zij onvolledig voorstellen. De namen die op God worden toegepast, zijn dus niet gelijkbetekenend, want hoewel zij eenzelfde zaak aanduiden, toch duiden ze die aan naar verschillende en veelvuldige begrippen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>4</articulus>
  <type>ad</type>
  <index>1</index>
  <reference>1.13.4.ad</reference>
  <nl>Die namen noemen wij gelijkbetekenend, die eenzelfde ding aanduiden volgens eenzelfde begrip; de namen echter die een zaak betekenen in verschillende opzichten, duiden geen wezen aan, dat onmiddellijk en uiteraard &#233;&#233;n is, daar hun betekenis afhankelijk is van de opvatting van het verstand, zoals we hierboven gezegd hebben (1e Art.). </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>4</articulus>
  <type>ad</type>
  <index>2</index>
  <reference>1.13.4.ad</reference>
  <nl>De veelvoudige begrippen van die namen zijn niet nutteloos en zinledig; zij duiden immers op een enkelvoudige wezenheid, die door middel van deze en dergelijke begrippen op onvolkomen en veelvoudige wijze wordt afgebeeld. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>4</articulus>
  <type>ad</type>
  <index>3</index>
  <reference>1.13.4.ad</reference>
  <nl>Wat in de geschapen dingen veelvoudig en verdeeld is, is in God enkelvoudig en onverdeeld : dit brengt de volmaaktheid der goddelijke eenheid mee. Dat wij nu God kennen als &#233;&#233;n in wezen en veelvoudig naar ons begrip, volgt hieruit, dat ons verstand God door veelvoudige begrippen kent, zoals de schepselen Hem op veelvoudige wijze afbeelden. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>5</articulus>
  <type>arg</type>
  <index>1</index>
  <reference>1.13.5.arg</reference>
  <nl>Men beweert, dat de gemeenschappelijke namen van God en van de schepselen &#233;&#233;nzinnig zijn. Al wat dubbelzinnig is, wordt immers herleid tot iets &#233;&#233;nzinnigs, zoals de veelheid tot de eenheid; want indien de naam hond in dubbelzinnige betekenis toegepast wordt op een huishond en op een zeehond, dan moet hij op sommige honden in &#233;&#233;nzinnige betekenis toegepast worden, nl. op alle huishonden; anders toch zou men tot in het oneindige moeten opklimmen. Welnu, er zijn gelijksoortige oorzaken, die met hun uitwerkselen overeenstemmen in naam en bepaling; zo brengt de mens een mens voort. Andere daarentegen zijn ongelijksoortig; zo is b. v. de zon oorzaak van de warmte, maar ze is zelf niet warm, tenzij op dubbelzinnige wijze. Bijgevolg is de eerste werkende oorzaak, waartoe al de andere herleid worden, een gelijksoortige oorzaak, en zijn de namen van God en de schepselen &#233;&#233;nzinnig. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>5</articulus>
  <type>arg</type>
  <index>2</index>
  <reference>1.13.5.arg</reference>
  <nl>Door dubbelzinnige termen duidt men geen gelijkvormigheid aan. Daar er nu tussen God en de schepselen gelijkvormigheid bestaat, volgens het Boek der Schepping (1, 26) : &#171; Laat ons de mens maken naar ons beeld en gelijkenis &#187;, schijnt er dus ook iets op &#233;&#233;nzinnige wijze van God en de schepselen gezegd te worden. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>5</articulus>
  <type>arg</type>
  <index>3</index>
  <reference>1.13.5.arg</reference>
  <nl>Een maatstaf behoort altijd tot dezelfde soort als datgene wat er door gemeten wordt, zoals blijkt uit het Xe Boek der Metaphysica (IXe B., Ie H., Nr 13). Maar God is de eerste maatstaf van alle wezens, zoals op dezelfde plaats gezegd wordt. God behoort dus tot dezelfde soort als de schepselen, en bijgevolg kan er iets op &#233;&#233;nzinnige wijze gezegd worden van God en van de schepselen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>5</articulus>
  <type>sc</type>
  <index>1</index>
  <reference>1.13.5.sc</reference>
  <nl>Van een ander standpunt uit kan men het volgende opwerpen: 1. Een naam, die in verschillende betekenissen op meerdere dingen wordt toegepast, is dubbelzinnig. Welnu, geen enkele naam wordt op God in dezelfde zin toegepast als op de schepselen : wijsheid b. v. is in de schepselen een hoedanigheid, maar niet in God. Maar wanneer het geslacht verschilt, verschilt ook het begrip, want het geslacht is een bestanddeel van de bepaling. Welnu, dezelfde reden geldt ook voor de andere namen, zodat alle gemeenschappelijke namen van God en van de schepselen dubbelzinnig zijn. 2. De afstand tussen God en de schepselen is veel groter dan die van welk schepsel ook tot een ander. Welnu, de afstand tussen sommige schepselen kan zo groot zijn, dat geen enkele naam er in dezelfde betekenis kan op toegepast worden; dit is b. v. het geval met al de dingen die niet tot eenzelfde geslacht behoren. Veel minder kan dus een gemeenschappelijke naam van God en van de schepselen &#233;&#233;nzinnig zijn, maar al die namen zijn dubbelzinnig. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>5</articulus>
  <type>co</type>
  <index>1</index>
  <reference>1.13.5.co</reference>
  <nl>Het is onmogelijk, dat iets op &#233;&#233;nzinnige wijze wijze gezegd wordt van God en van de schepselen. Een uitwerksel immers, dat niet ten volle beantwoordt aan de kracht van de oorzaak, is er niet volkomen mee gelijk, maar slechts ten dele, zodat, wat veelvoudig is in de uitwerkselen, in de oorzaak enkelvoudig en onverdeeld is. Zo baart de zon, door de &#233;&#233;ne kracht die haar eigen is, in het ondermaanse velerlei wezensvormen vol verscheidenheid. Zoals in het voorgaande artikel gezegd is, bestaan op gelijke wijze alle volmaaktheden, die in de geschapen dingen verdeeld zijn en veelvoudig, vooraf &#233;&#233;n en niet onderscheiden in God. Wanneer dus een naam, die een volmaaktheid uitdrukt, op een schepsel wordt toegepast, dan duidt hij die bepaalde volmaaktheid aan, in zover ze volgens haar begrip van de andere onderscheiden is. Wanneer wij b. v. een mens wijs noemen, bedoelen wij daarmee een volmaaktheid, die onderscheiden is van &#8217;s mensen wezen, van zijn macht, van zijn bestaan en van al het overige. Maar wanneer wij God zo benoemen, dan duiden wij niet iets aan, dat onderscheiden is van zijn wezenheid, zijn macht of zijn bestaan. Daarenboven, wanneer de naam: wijs gezegd wordt van een mens, dan omgrenst hij en omvat hij de aangeduide zaak; maar wanneer hij van God gezegd wordt, dan blijft de betekende zaak onbegrensd door, en verheven boven de betekenis van het woord. Daaruit blijkt, dat de naam wijs niet in dezelfde betekenis wordt toegepast op God en op de mensen. Dezelfde verklaring geldt ook voor de andere namen, zodat geen enkele naam in &#233;&#233;nzinnige betekenis wordt toegepast op God en op de schepselen. Zijn die namen dan zuiver dubbelzinnig, zoals sommigen beweerd hebben? Toch niet. Want dan zouden wij van God niets Kunnen weten noch bewijzen door de schepselen, maar zouden wij voortdurend struikelen over de dubbelzinnigheid van de termen. Die gevolgtrekking is echter zowel strijdig met de leer van de wijsgeren, die veel stellingen omtrent God apodiktisch bewijzen, als met het woord van de Apostel in de Brief aan de Romeinen (1, 20) : &#171; De onzichtbare eigenschappen van God kan ons verstand door de schepselen begrijpen &#187;. Wij moeten dus besluiten, dat die namen op God en op de schepselen worden toegepast op deelsgelijkende wijze, d. i. volgens een zekere verhouding. Dit kan bij de namen op twee wijzen voorkomen : &#243;fwel omdat meerdere dingen in verhouding staan tot &#233;&#233;n, en zo worden het geneesmiddel en het water gezond genoemd, voor zover ze beide in betrekking en verhouding staan tot de lichamelijke gezondheid, waarvan het water een teken is, en de geneesmiddelen de oorzaak zijn; &#243;fwel omdat een ding in verhouding staat tot een ander, zoals b. v. het geneesmiddel en het lichaam gezond genoemd worden, omdat het geneesmiddel de oorzaak is van de gezondheid van het lichaam. En zo worden sommige namen op God en op de schepselen toegepast op deelsgelijkende, en niet op zuiver dubbelzinnige, noch op &#233;&#233;nzinnige wijze. Wij kunnen immers God niet benoemen, tenzij uit de schepselen, zoals hierboven bewezen is (Ie Art. van deze Kwestie). Alle gemeenschappelijke namen van God en van de schepselen worden dus van hen gezegd voor zover er een zekere verhouding bestaat van het schepsel tot de Schepper als tot zijn beginsel en oorzaak, waarin alle volmaaktheden der schepselen op verheven wijze voorafbestaan. Die gemeenschappelijke namen staan tussen de louter-dubbelzinnige en de louter-&#233;&#233;nzinnige : deelsgelijkende namen drukken immers n&#243;ch volstrekt hetzelfde begrip uit, zoals de &#233;&#233;nzinnige, n&#243;ch geheel verschillende begrippen, zoals de dubbelzinnige; maar de naam, die op die wijze op meerdere dingen toegepast wordt, duidt verschillende verhoudingen aan tot eenzelfde term; zegt men b. v. van het water, dat het gezond is, dan bedoelt men : een teken van de gezondheid van het lichaam; zegt men hetzelfde van het geneesmiddel, dan heeft men de oorzaak van die gezondheid in het oog. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>5</articulus>
  <type>ad</type>
  <index>1</index>
  <reference>1.13.5.ad</reference>
  <nl>Hoewel in elk oordeel de dubbelzinnige termen tot de &#233;&#233;nzinnige moeten herleid worden, toch heeft op het gebied der handeling de ongelijksoortige oorzaak noodzakelijk de voorrang op de gelijksoortige oorzaak. De ongelijksoortige oorzaak is immers de algemene oorzaak van geheel de soort, zoals de zon de oorzaak is van de geboorte van alle mensen. De gelijksoortige oorzaak daarentegen is niet de algemene oorzaak van heel de soort, want dan zou zij haar eigen oorzaak zijn, daar zij onder de soort valt; maar zij is de bijzondere oorzaak ten opzichte van deze enkeling, die zij aan die soort deelachtig maakt. De algemene oorzaak van heel de sport is dus geen gelijksoortige, en de algemene heeft de voorrang, op de bijzondere. Die algemene oorzaak nu, hoewel niet gelijksoortig, is toch niet volstrekt ongelijksoortig &#8212; in dit geval toch zou zij haars gelijke niet voortbrengen &#8212; maar deelsgelijkend, zoals ook alle &#233;&#233;nzinnige praedicaten herleid worden tot een eerste, dat niet &#233;&#233;nzinnig is, maar deelsgelijkend, nl. het zijnde. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>5</articulus>
  <type>ad</type>
  <index>2</index>
  <reference>1.13.5.ad</reference>
  <nl>De gelijkvormigheid van het schepsel met God is onvolkomen; zij stelt immers niet eens hetzelfde naar het geslacht voor, zoals hierboven bewezen is (IVe Kw., IIIe Art.). </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>5</articulus>
  <type>ad</type>
  <index>3</index>
  <reference>1.13.5.ad</reference>
  <nl>God is geen maatstaf, ge&#235;venredigd aan de gemeten dingen; daarom is het niet nodig, dat God en de schepselen tot eenzelfde geslacht behoren. Uit de bedenkingen, die uitgaan van een ander standpunt, volgt, dat die namen niet op &#233;&#233;nzinnige wijze op God en op de schepselen toegepast worden, maar niet, dat zij dubbelzinnig zijn. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>6</articulus>
  <type>arg</type>
  <index>1</index>
  <reference>1.13.6.arg</reference>
  <nl>Men beweert, dat die namen eerder van de schepselen zegbaar zijn dan van God. We benoemen immers iets, volgens de kennis die wij er van hebben, daar, volgens de Wijsgeer (in zijn werk Over het Oordeel, Ie Boek, Ie H., Nr 2) de namen tekenen zijn van de begrippen. Welnu, wij kennen het schepsel eerder dan God. Bijgevolg komen de namen die wij toepassen, eerder aan de schepselen toe dan aan God. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>6</articulus>
  <type>arg</type>
  <index>2</index>
  <reference>1.13.6.arg</reference>
  <nl>Volgens Dionysius in het Boek Over de Goddelijke Namen (Ie H.) benoemen wij God uit de schepselen. Maar de namen ene van de schepselen op God worden overgedragen, komen eerder aan de schepselen toe, dan aan God, zoals : leeuw, rots, en dergelijke. Dus zijn alle gemeenschappelijke namen van God en van de schepselen eerder van die laatste zegbaar dan van God. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>6</articulus>
  <type>arg</type>
  <index>3</index>
  <reference>1.13.6.arg</reference>
  <nl>Alle gemeenschappelijke namen van God en van de schepselen duiden, volgens de leer van Dionysius in zijn werk Over de mystieke Theologie (Ie H.), God aan als de oorzaak van alles. Maar wat aan een ding toekomt om zijn oorzakelijkheid, komt er alleen door afleiding aan toe; op de eerste plaats wordt immers het lichaam gezond genoemd, en pas daarna wordt die naam toegepast op het geneesmiddel, dat de oorzaak van de gezondheid is. Bijgevolg zijn die namen eerder van de schepselen zegbaar dan van God. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>6</articulus>
  <type>sc</type>
  <index>1</index>
  <reference>1.13.6.sc</reference>
  <nl>Daartegenover staat echter, dat wij in de Brief aan de Ephesi&#235;rs (3, 14) lezen : &#171; Ik buig mijn knie&#235;n voor de Vader van de Heer Jezus, uit wie al de families in de hemelen en op aarde die naam dragen &#187;. Maar diezelfde verklaring schijnt toepasselijk te zijn op alle andere gemeenschappelijke namen van God en van de schepselen. Dus zijn die namen eerder zegbaar van God dan van de schepselen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>6</articulus>
  <type>co</type>
  <index>1</index>
  <reference>1.13.6.co</reference>
  <nl>Wanneer verschillende namen op deelsgelijkende wijze van meerdere dingen zegbaar zijn, moeten ze alle toegepast worden met betrekking tot &#233;&#233;nzelfde ding. Daarom moet dit &#233;&#233;ne opgenomen worden in de bepaling van al de andere. Daar nu volgens het IVe Boek der Metaphysica (IIIe B., VIIe H., Nr 9) het begrip, door de naam te kennen gegeven, de bepaling is, moeten deelsgelijkende namen eerst toegepast worden op datgene, wat in de bepaling valt van de andere, en pas door afleiding op de andere, naar gelang ze het eerste meer of minder benaderen. Zo behoort de gezondheid, die wij aan het lichaam toekennen, tot de bepaling van de gezondheid van het geneesmiddel: we noemen een geneesmiddel immers gezond, omdat het de gezondheid van het lichaam veroorzaakt; de gezondheid van het lichaam behoort ook tot de bepaling van de gezondheid van het water, omdat wij dat laatste gezond noemen, in zover het een teken is van de gezondheid van het lichaam. Daaruit volgt, dat al de namen die wij in overdrachtelijke zin toepassen op God, eerder van de schepselen zegbaar zijn dan van God; op God toegepast, betekenen zij immers niets anders dan gelijkenissen met de schepselen. Wanneer men b. v. van de weide zegt, dat zij lacht, betekent dit : de weide is in de pracht van haar bloementooi, naar een gelijkenis Van evenredigheid, zoals een mens die lacht. Evenzo betekent de naam leeuw, op God toegepast, niets anders dan dat God machtig is in zijn werken, zoals de leeuw in de zijne. Hieruit blijkt duidelijk, dat de betekenis van die namen, wanneer zij op God worden toegepast, niet kan bepaald worden, tenzij door datgene wat van de schepselen gezegd wordt. De andere namen nu die wij niet in overdrachtelijke zin op God toepassen, zouden op gelijke wijze kunnen verklaard worden, indien zij op God slechts toegepast werden om zijn oorzakelijkheid, zoals sommigen beweerd hebben. Want naar die opvatting zou b. v. de uitdrukking : God is goed, niets anders betekenen dan dat God de oorzaak is van het goed-zijn van het schepsel, en zou de naam goed, op God toegepast, de goedheid van het schepsel in zijn betekenis omsluiten. De naam goed zou dan ook eerder van het schepsel zegbaar zijn dan van God. Hierboven (IIe Art. van deze Kw.) werd echter bewezen, dat wij door dergelijke namen God niet slechts naar zijn oorzakelijkheid, maar ook naar zijn wezenheid aanduiden. Wanneer wij zeggen : God is goed, of wijs, dan duiden wij immers niet alleen aan, dat Hij de oorzaak is van de wijsheid of van het goed-zijn, maar ook, dat die hoedanigheden op verhevener wijze in Hem voorafbestaan. Hieruit besluiten wij, dat die namen, voor zover wij de volmaaktheid in acht nemen die zij betekenen, eerder op God toepasselijk zijn dan op de schepselen; al die volmaaktheden vloeien immers uit God voort in de schepselen. Met betrekking tot hun oorsprong, komen die namen echter eerder aan de schepselen toe, omdat wij deze eerst kennen. Daarom ook is de wijze waarop zij iets betekenen, eigen aan de. schepselen, zoals vroeger werd bewezen (IIIe Art. van deze Kw.). </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>6</articulus>
  <type>ad</type>
  <index>1</index>
  <reference>1.13.6.ad</reference>
  <nl>Die opwerping gaat op, indien men alleen let op de oorsprong der namen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>6</articulus>
  <type>ad</type>
  <index>2</index>
  <reference>1.13.6.ad</reference>
  <nl>Men mag de overdrachtelijke namen van God niet op gelijke lijn stellen met de andere, zoals blijkt uit de Leerstelling. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>6</articulus>
  <type>ad</type>
  <index>3</index>
  <reference>1.13.6.ad</reference>
  <nl>Die opwerping zou opgaan, indien dergelijke namen God alleen aanduidden naar zijn oorzakelijkheid, en niet naar zijn wezenheid, zoals het woord gezond wordt toegepast op de geneesmiddelen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>arg</type>
  <index>1</index>
  <reference>1.13.7.arg</reference>
  <nl>Men beweert, dat de namen, die een betrekking tot de schepselen meebrengen, op God niet toegepast worden met een begin in de tijd. Zoals algemeen wordt aangenomen, betekenen al die namen de goddelijke zelfstandigheid. Daarom zegt Ambrosius (Ie Boek Over het Geloof, Ie H.), dat de naam Heer de naam is van de Mogendheid, die de goddelijke zelfstandigheid is. Schepper duidt op de handeling van God, die zijn wezenheid is. Maar de goddelijke zelfstandigheid is niet tijdelijk, maar eeuwig. Dus zijn de namen van God niet zegbaar met een begin in de tijd, maar van alle eeuwigheid af. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>arg</type>
  <index>2</index>
  <reference>1.13.7.arg</reference>
  <nl>Van elk ding waar iets aan toekomt met een begin in de tijd, kan men zeggen, dat het geworden is; wat immers sinds een tijd wit is, is wit geworden. Maar van God kan men niet zeggen, dat Hij geworden is. Bijgevolg is er niets van God zegbaar met een begin in de tijd. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>arg</type>
  <index>3</index>
  <reference>1.13.7.arg</reference>
  <nl>Indien sommige namen op God worden toegepast met een begin in de tijd, omdat zij een betrekking insluiten tot de schepselen, dan gaat dezelfde reden op voor al de namen die een dergelijke betrekking aanduiden. Maar sommige namen, die een betrekking tot de schepselen meebrengen, worden op God toegepast van alle eeuwigheid af; van alle eeuwigheid af immers kende en beminde God, volgens het woord van Jeremias (31,3): &#171; Met een eeuwige liefde heb ik U bemind &#187;. Bijgevolg worden ook die namen, die een betrekking meebrengen tot de schepselen, zoals Heer en Schepper, op God toegepast met een begin in de tijd. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>arg</type>
  <index>4</index>
  <reference>1.13.7.arg</reference>
  <nl>De namen waarvan hier spraak is, duiden een betrekking aan. Die betrekking moet dus iets zijn, ofwel in God, ofwel alleen in het schepsel. Welnu, het is onmogelijk, dat ze alleen in het schepsel iets is, want dan zou God Heer genoemd worden om de tegenoverstaande betrekking die in de schepselen is; maar er is niets wat zijn naam ontleent aan iets wat er aan tegenovergesteld is. De betrekking moet dus iets zijn in God. In God kan er echter niets zijn met een begin in de tijd, want Hij staat boven alle tijdsverloop. Die namen zijn dus van God niet zegbaar met een begin in de tijd. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>arg</type>
  <index>5</index>
  <reference>1.13.7.arg</reference>
  <nl>Iets krijgt een naam, die een betrekking aanduidt, volgens een betrekking : zo wordt de naam Heer op iemand toegepast volgens de betrekking van heerschappij, zoals iets wit genoemd wordt om zijn witheid. Indien dus de betrekking van heerschappij in God niet werkelijk is, maar Hem alleen toekomt volgens ons begrip, dan is God niet werkelijk Heer, wat klaarblijkelijk vals is. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>arg</type>
  <index>6</index>
  <reference>1.13.7.arg</reference>
  <nl>Op het gebied der betrekkelijke dingen die niet uiteraard samenhoren, kan het &#233;&#233;n bestaan, terwijl het ander niet is : zo bestaat het kenobject zonder de kennis, volgens het Boek Over de Categorie&#235;n (Ve H., Nr 18). Welnu de betrekkingen die aan God en aan de schepselen worden toegekend, horen niet uiteraard samen. Men kan dus aan God iets toekennen met betrekking tot de schepselen, zelf indien het schepsel niet bestaat; en zo worden de namen Heer en Schepper op God toegepast van eeuwigheid af, en niet met een begin in de tijd. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>sc</type>
  <index>1</index>
  <reference>1.13.7.sc</reference>
  <nl>Daartegenover staat echter, dat Augustinus zegt in het Ve Boek Over de Drie-eenheid (XVIe H.), dat de betrekkelijke benaming Heer aan God toekomt met een begin in de tijd. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>co</type>
  <index>1</index>
  <reference>1.13.7.co</reference>
  <nl>Enige namen, die een betrekking tot het schepsel aanduiden, zijn van God zegbaar met een begin in de tijd, en niet van alle eeuwigheid af. Om dit duidelijk in te zien moet men in acht nemen, dat volgens de mening van sommigen, de betrekking geen werkelijk ding, maar een gedachteding is. Het verkeerde van die mening blijkt echter hieruit, dat de dingen door hun natuur zelf tot elkaar in verhouding en met elkaar in betrekking staan. Toch dient, men er op te letten, dat de betrekking, omdat ze twee uitersten veronderstelt, zich op drie verschillende wijzen kan verhouden tot het werkelijk of gedachteding zijn. Soms immers is zij van be de kanten een zuiver gedachteding, wanneer er nl. tussen sommige dingen alleen volgens de opvatting van ons verstand een orde of verhouding kan bestaan, zoals wanneer wij zeggen : hetzelfde is aan hetzelfde gelijk. Want door eenzelfde ding tweemaal op te vatten, vat het verstand dit &#233;&#233;ne ding op als twee dingen, en zo vat het ook een zekere verhouding op van iets tot zichzelf. Het geval is geheel hetzelfde voor al de betrekkingen tussen het zijnde en het niet-zijnde, die de rede invoert, in zover zij het niet-zijnde opvat als een uiterste. En dit geldt ook voor al de betrekkingen, die op onze verstandsakten volgen, zoals geslacht, soort, en dergelijke. Andere betrekkingen daarentegen zijn werkelijk naar de twee uitersten, wanneer nl. twee dingen tot elkaar in verhouding staan op grond van iets wat werkelijk aan beide toekomt; klaarblijkelijk komt dit voor bij al de betrekkingen die op de hoegrootheid steunen, zoals groot en klein, het dubbel en de helft, en dergelijke; want de hoegrootheid komt aan elk van de twee uitersten toe. Dit komt ook voor bij al de betrekkingen die het uitvoeren of het ondergaan van een werking tot grond hebben, zoals beweger en bewogene, vader en zoon, en dergelijke. Soms is de betrekking iets werkelijks in &#233;&#233;n der uitersten, en een gedachteding in het ander. Dit is het geval, wanneer de uitersten niet tot eenzelfde zijnsorde behoren; zo worden zinnelijke en verstandelijke kennis betrokken op het zinnelijk- en verstandelijk-kenbare; maar die objecten, beschouwd in hun natuurlijk bestaan in de werkelijkheid, liggen buiten de orde van het zintuiglijk of verstandelijk zijn. En daarom bestaat er wel een werkelijke betrekking van de verstandelijke en zinnelijke kennis tot bet verstandelijk- of zinnelijk-gekende, maar vallen de dingen, op zichzelf beschouwd, buiten die orde, en daarom vindt men er geen werkelijke betrekking in tot verstandelijke en zinnelijke kennis, maar slechts een begripsbetrekking, voor zover het verstand ze opvat als uitersten van de betrekkingen van verstand en zintuig. Hierbij sluit aan wat de Wijsgeer zegt in het Ve Boek der Metaphysica (IVe B., XVe H., Nr 8), dat zulke dingen niet betrekkelijk genoemd worden omdat zij in betrekking staan tot iets anders, maar omdat andere dingen er in betrekking mee staan. Zo heeft de kolom geen rechterkant, tenzij in zover ze aan de rechterkant van een of ander dier geplaatst wordt. Die betrekking is dan ook niet werkelijk in de kolom, maar in dat dier. Daar nu God geheel buiten de geschapen orde staat, en alle schepselen tot Hem geordend zijn, maar niet andersom, is het duidelijk, dat de schepselen werkelijk in betrekking staan tot Hem; in God daarentegen is er geen werkelijke betrekking tot de schepselen, doch alleen een begripsbetreking, voor zover de schepselen tot Hem geordend zijn. Er is echter niets op tegen, dat dergelijke namen, die een betrekking aanduiden tot de schepselen, op God toegepast worden met een begin in de tijd, niet op grond van enige verandering in God, maar op grond van enige verandering in het schepsel, evenals de kolom rechts komt te staan van het dier, zonder enige verandering in de kolom, maar door plaats verandering van het dier. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>ad</type>
  <index>1</index>
  <reference>1.13.7.ad</reference>
  <nl>Sommige betrekkelijke namen dienen om de betrekkelijke verhoudingen zelf aan te duiden, zoals heer en knecht, vader en zoon, en dergelijke, ze worden betrekkelijk genoemd &#171; naar het wezen &#187;. Andere daarentegen worden gebruikt om de dingen zelf aan te duiden waaruit sommige verhoudingen volgen, zoals beweger en bewogene, en dergelijke; en deze noemt men betrekkelijk &#171; naar de naam &#187;. Op dit onderscheid moet men ook letten, in verband met de goddelijke namen. Enige duiden immers de verhouding tot het schepsel zelf aan, zoals b. v. Heer, en die duiden de goddelijke zelfstandigheid niet rechtstreeks aan, maar zijdelings, in zover zij haar veronderstellen; zo b. v. veronderstelt de heerschappij de macht, die de goddelijke zelfstandigheid is. Andere namen duiden integendeel de goddelijke wezenheid rechtstreeks aan, en de verhouding zijdelings, zoals: Verlosser, Schepper, en die namen duiden op de goddelijke handeling, die Gods wezen zelf is. Beide soorten van namen zijn van God zegbaar met een begin in de tijd, naar de verhouding die zij &#243;f hoofdzakelijk &#243;f zijdelings insluiten, maar niet voor zover zij, rechtstreeks of middellijk, Gods wezenheid aanduiden. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>ad</type>
  <index>2</index>
  <reference>1.13.7.ad</reference>
  <nl>De betrekkingen die aan God worden toegeschreven met een begin in de tijd, bestaan niet in God, tenzij naar ons begrip; zo kan ook het worden of geworden zijn van God niet gezegd worden, tenzij naar ons begrip, en duiden ze geen verandering aan in God, zoals wanneer men zegt : &#171; Heer, Gij zijt onze toevlucht geworden &#187;. (Ps. 89, 1). </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>ad</type>
  <index>3</index>
  <reference>1.13.7.ad</reference>
  <nl>De werking van verstand en wil blijft in het werkend vermogen; daarom zijn de namen, die een betrekking aanduiden, die het gevolg is van de werking van verstand of wil, van God zegbaar, van alle eeuwigheid af; de betrekkingen daarentegen die de handelingen tot grond hebben, welke naar onze opvatting overgaan op uiterlijke dingen, zoals Verlosser, Schepper, en dergelijke, worden op God toegepast met een begin in de tijd. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>ad</type>
  <index>4</index>
  <reference>1.13.7.ad</reference>
  <nl>De betrekkingen, uitgedrukt door namen, welke op God worden toegepast met een begin in de tijd, zijn in God alleen naar ons begrip; maar de betrekkingen, die er aan beantwoorden, zijn werkelijk in de schepselen. Er is immers niets op tegen, dat wij God benoemen, met het oog op de werkelijke betrekkingen van de schepselen, indien wij terzelfdertijd denken aan de begripsbetrekkingen, die er in God aan beantwoorden: zo toch benoemen wij God met betrekking tot het schepsel, om de betrekking van het schepsel tot Hem, zoals ook aan het kenvoorwerp een aan een betrekking ontleende naam wordt gegeven, omdat de kennis wordt betrokken op het object, zoals wij lezen bij de Wijsgeer in het Ve Boek der Metaphysica (IVe B., t. a. pl.) </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>ad</type>
  <index>5</index>
  <reference>1.13.7.ad</reference>
  <nl>De verhouding van God tot het schepsel steunt op dezelfde grond als de verhouding van het schepsel tot God. Welnu, de afhankelijkheidsbetrekking bestaat werkelijk in het schepsel. Bijgevolg is God niet slechts naar ons begrip, maar in werkelijkheid Heer : Hij is immers Heer, zoals het schepsel Hem onderworpen is. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>7</articulus>
  <type>ad</type>
  <index>6</index>
  <reference>1.13.7.ad</reference>
  <nl>Om in te zien of betrekkelijke termen uiteraard samenhoren of niet, moet men de orde niet beschouwen van de dingen die wil betrekkelijk noemen, maar wel de betekenis nagaan van de betrekkelijke termen zelf. Indien immers de betekenis van de ene term de andere term insluit, of andersom dan horen zij uiteraard samen; zoals b. v. het dubbel en de helft, vader en zoon en dergelijke. Maar indien de betekenis van de ene term de anderen term insluit, en niet andersom, dan horen zij niet uiteraard samen. En dit is het geval met de kennis en het kenbare voorwerp : dit laatste duidt immers op de aanleg, de kennis daarentegen op de hebbelijkheid of de akt. Indien wij dus letten op de betekenis van het woord, dan bestaat het kenbare voorwerp v&#243;&#243;r de kennis; maar indien wij het kenobject beschouwen als metterdaad gekend, dan bestaat het samen met de kennis die metterdaad is, want gekend zijn gaat niet zonder kennis. Hoewel dus God v&#243;&#243;r de schepselen bestaat, toch gaan die twee betrekkelijke termen : Heer en knecht, uiteraard samen, omdat het begrip Heer insluit, dat Hij een knecht heeft, en andersom. God was dus geen Heer, v&#243;&#243;r Hij een Hem onderworpen schepsel had. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>8</articulus>
  <type>arg</type>
  <index>1</index>
  <reference>1.13.8.arg</reference>
  <nl>Men beweert, dat de naam God de goddelijke natuur niet aanduidt. Damascenus zegt immers in het Ie Boek Over het ware Geloof (IXe H.), dat het woord Deus afgeleid is van theein, wat betekent : zorg dragen voor alle dingen, of van : aethein, d. i. branden : God is immers een alle ongerechtigheid verslindend vuur; of van theasthai, d. i. : alle dingen beschouwen. Welnu, al die namen duiden een handeling aan. Bijgevolg duidt het woord Deus de natuur niet aan, maar wel de handeling. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>8</articulus>
  <type>arg</type>
  <index>2</index>
  <reference>1.13.8.arg</reference>
  <nl>Wij benoemen elk ding naar de kennis die wij er van hebben. Maar de goddelijke natuur is ons onbekend. Bijgevolg duidt de naam God de goddelijke natuur niet aan. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>8</articulus>
  <type>sc</type>
  <index>1</index>
  <reference>1.13.8.sc</reference>
  <nl>Dit strijdt echter met de uitspraak van Ambrosius in het 1e Boek Over het Geloof (1e H.) : &#171; De naam God duidt de goddelijke natuur aan &#187;. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>8</articulus>
  <type>co</type>
  <index>1</index>
  <reference>1.13.8.co</reference>
  <nl>Het ding waar wij een naam aan ontlenen met een zekere betekenis, is niet altijd hetzelfde als datgene, wat wij door de naam willen te kennen geven. Immers, evenals wij de zelfstandigheid van een ding kennen door een eigenschap of verrichting, zo benoemen wij soms ook de zelfstandigheid van dat ding naar een of ander van zijn werkingen of eigenschappen. Zo noemt men in het latijn de zelfstandigheid van de steen lapis omdat hij de voeten kwetst. Toch wordt die naam niet gebruikt om dit kwetsen aan te duiden, maar wel de zelfstandigheid van de steen. Wanneer echter sommige dingen op zichzelf gekend zijn, zoals warmte, koude, witheid, en dergelijke, dan ontlenen wij hun naam niet aan iets anders. Daarom komt bij die laatste het ding, dat door de naam betekend wordt, overeen met datgene waaraan de naam ontleend is. Daar wij nu God niet kennen, zoals Hij is in zijn natuur, maar Hem leren kennen door zijn handelingen of uitwerkselen, kunnen wij Hem naar deze benoemen, zoals vroeger gezegd is (Ie Art. van deze Kwestie). Wanneer wij dus letten op datgene waaraan de naam ontleend is, dan moeten we zeggen, dat de naam God op de handeling duidt, want hij wordt op God toegepast om zijn algemene voorzienigheid. Allen immers, die over God spreken, bedoelen met het woord God het wezen dat in alles voorziet. Daarom zegt Dionysius in zijn werk Over de Goddelijke Namen (XIIe H.), dat de Godheid het Wezen is, dat alle dingen aanschouwt met voorzienigheid en opperste goedheid. Men heeft echter die aan de handeling ontleenden naam aangewend om de goddelijke natuur zelf aan te duiden. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>8</articulus>
  <type>ad</type>
  <index>1</index>
  <reference>1.13.8.ad</reference>
  <nl>Al die betekenissen, die Damascenus aangeeft, hebben betrekking op de Voorzienigheid, waaraan de naam God ontleend is. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>8</articulus>
  <type>ad</type>
  <index>2</index>
  <reference>1.13.8.ad</reference>
  <nl>Zoals wij de natuur van een ding kunnen kennen uit zijn eigenschappen en uitwerkselen, zo kunnen wij haar benoemen. Daar wij de zelfstandigheid van de steen op zichzelf kunnen kennen door de eigenschappen, omdat wij weten, wat een steen is, duidt de naam steen de natuur van de steen aan, zoals zij is op zichzelf, want hij beantwoordt aan de bepaling van de steen, waardoor wij begrijpen wat een steen is : de bepaling is immers, volgens het IVe Boek der Metaphysica (IIIe B., VIIe H., Nr 9), de begripsverklaring van wat de naam uitdrukt. Maar de uitwerkselen van de goddelijke natuur kunnen ons deze niet doen kennen, zoals zij op zichzelf is, zo dat wij haar wezen kennen, maar wij kennen het door verhevenheid, oorzakelijkheid en ontkenning, zoals hierboven gezegd is (XIIe Kw., XIIe Art.). En op die wijze betekent de naam God de goddelijke natuur : die naam wordt immers gebruikt om iets aan te duiden, dat boven alles verheven is, dat de oorsprong is van alle dingen, en van al het overige onderscheiden : dat toch bedoelen zij, die die naam gebruiken. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>9</articulus>
  <type>arg</type>
  <index>1</index>
  <reference>1.13.9.arg</reference>
  <nl>Men beweert, dat de naam God niet onmededeelbaar is. Al wie immers deel heeft aan datgene wat door een gegeven naam wordt aangeduid, heeft ook deel aan de naam zelf. Welnu, zoals wij in het vorig Artikel gezien hebben, duidt de naam God de goddelijke natuur aan. Maar Gods natuur kan aan anderen medegedeeld worden, overeenkomstig het gezegde uit de tweede Brief van Petrus (1,4): &#171; Hij heeft ons in het bezit gesteld van grote en rijke beloften, opdat wij deelachtig zouden worden aan de goddelijke natuur &#187;. Bijgevolg kan de naam God aan anderen medegedeeld worden. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>9</articulus>
  <type>arg</type>
  <index>2</index>
  <reference>1.13.9.arg</reference>
  <nl>Alleen eigennamen zijn onmededeelbaar. Maar de naam God is geen eigennaam, doch een soortnaam, want hij neemt de meervoudsvorm aan, volgens Psalm 81, 6: &#171; Ik heb gezegd : Gij zijt goden &#187;. Bijgevolg is de naam God mededeelbaar. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>9</articulus>
  <type>arg</type>
  <index>3</index>
  <reference>1.13.9.arg</reference>
  <nl>De naam God is ontleend aan de werking, zoals in het vorig Artikel gezegd is. Welnu, de andere namen van God, die ontleend zijn aan de werking of aan de uitwerkselen, zoals b. v. goed, wijs, en dergelijke, kunnen medegedeeld worden. Dus is de naam God ook mededeelbaar. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>9</articulus>
  <type>sc</type>
  <index>1</index>
  <reference>1.13.9.sc</reference>
  <nl>Wij lezen echter in het Boek der Wijsheid (14, 21) : &#171; Zij hebben een onmededeelbare naam toegekend aan hout en steen&#187; en het gaat over de naam van de Godheid. Dus is de naam God niet mededeelbaar. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>9</articulus>
  <type>co</type>
  <index>1</index>
  <reference>1.13.9.co</reference>
  <nl>Een naam kan op twee manieren mededeelbaar zijn : ofwel in eigenlijke zin, ofwel bij wijze van gelijkenis. Mededeelbaar in eigenlijke zin is de naam, die naar heel zijn begrip aan meerderen kan medegedeeld worden; bij wijze van gelijkenis echter is een naam mededeelbaar, die kan medegedeeld worden, met het oog op iets, wat onder zijn betekenis valt. De naam leeuw wordt immers in eigenlijke zin medegedeeld aan al de wezens, waarin de natuur te vinden is, die door die naam wordt aangeduid; bij wijze van gelijkenis kan hij echter medegedeeld worden aan al diegenen die deelachtig zijn aan iets wat aan de leeuw toekomt, zoals de stoutmoedigheid of de sterkte, en die daarom leeuwen genoemd worden in overdrachtelijke zin. Om nu te weten welke namen in eigenlijke zin mededeelbaar zijn, moet men op het volgende letten: elke vorm, die in een afzonderlijk subject bestaat, waardoor hij vereenlingd wordt, is &#243;f in werkelijkheid, &#243;f dan toch naar het begrip, aan velen gemeen : zo is de menselijke natuur aan velen gemeen, &#233;n in werkelijkheid, &#233;n naar het begrip; de natuur van de zon daarentegen is niet aan velen gemeen in de werkelijkheid, doch alleen naar ons begrip; men kan zich immers de natuur van de zon denken als in meerdere subjecten bestaande. De verklaring hiervan vinden wij hierin, dat het verstand de natuur van elke soort opvat met voorbijzien van het individueel-bepaalde. Daarom valt het feit, dat iets in &#233;&#233;n of in meerdere subjecten is, buiten het begrip van de soortelijke natuur; zonder het begrip van soortelijke natuur te vernietigen, kan men deze bijgevolg opvatten als in meerderen verwezenlijkt. Maar de afzonderlijke enkeling, juist om zijn enkeling-zijn, is van alle anderen afgescheiden. Daarvandaan is iedere naam, die een afzonderlijk individu aanduidt, onmededeelbaar, &#233;n naar de werkelijkheid, &#233;n naar het begrip, en is de vermenigvuldiging van dit bepaald individu ondenkbaar. Daarom kan geen enkele naam, die een enkeling aanduidt, in eigenlijke zin worden medegedeeld, doch alleen bij wijze van gelijkenis; iemand kan b. v. in overdrachtelijke zin Achilleus genoemd worden, voor zover hij iets van Achilleus&#8217; eigenschappen bezit, nl. zijn sterkte. De zijnsvormen nu die niet door een ander subject vereenlingd worden, maar door zichzelf, omdat ze nl. zelfstandig-staande vormen zijn, zouden, indien men ze kon kennen zoals ze in zichzelf zijn, niet mededeelbaar zijn, n&#243;ch naar de werkelijkheid, n&#243;ch naar het begrip; doch misschien wel bij wijze van gelijkenis, zoals van de enkelingen gezegd werd. Wij kunnen echter de enkelvoudige zelfstandig-staande vormen niet kennen zoals ze zijn, maar wij denken ze ons, overeenkomstig het bestaan der samengestelde wezens, die een vorm bezitten, verenigd met de stof; en om die reden geven wij hun concrete namen, die de natuur betekenen in een subject, zoals wij hierboven gezien hebben (Ie Art. van deze Kwestie, antwoord op de 2e Bed.). De namen, waardoor wij de natuur der samengestelde dingen, en die waardoor wij de enkelvoudige zelfstandig-staande naturen aanduiden, staan dus in het opzicht van hun betekenis op gelijke lijn. Daar nu de naam God gebruikt wordt om de goddelijke natuur aan te duiden, zoals wij in het vorig Artikel gezegd hebben, en de goddelijke natuur niet kan vermenigvuldigd worden, zoals hierboven bewezen werd (XIe Kw., IIIe Art.), dringt zich het besluit op, dat de naam God wel onmededeelbaar is naar het gedachte wezen, maar mededeelbaar naar de wijze waarop wij het ons denken, evenals de naam zon mededeelbaar zou zijn naar de mening van hen, die meerdere zonnen aannemen. In die zin staat er geschreven in de Brief aan de Galaten (4, 8) : &#171; Gij hebt U dienstbaar gemaakt aan hen die van natuur geen goden zijn &#187;, en de Glossa tekent daarbij aan : &#171; Ze zijn geen goden door hun natuur, maar in de mening der mensen &#187;. Niettemin is de naam God toch mededeelbaar, echter niet naar zijn volle betekenis, maar naar een deel er van, bij wijze van gelijkenis, en in die zin worden zij goden genoemd, die deel hebben aan iets wat goddelijk is bij wijze van gelijkenis, volgens de woorden van Psalm 81, 6: &#171; Ik heb gezegd, gij zijt goden &#187;. Indien er echter een naam bestond om God te benoemen, niet met aanwijzing van de natuur, maar van het subject, nl. voor zover God beschouwd wordt als dit afzonderlijk individu, dan zou die naam op geen enkele wijze mededeelbaar zijn, en dit was misschien het geval met het Tetragrammaton bij de Hebree&#235;rs. Hetzelfde zou moeten gezegd worden van de naam, die iemand zou gebruiken om de zon aan te duiden, als dit afzonderlijk bepaald wezen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>9</articulus>
  <type>ad</type>
  <index>1</index>
  <reference>1.13.9.ad</reference>
  <nl>De goddelijke natuur is niet mededeelbaar, tenzij voor zover iets deel heeft aan een gelijkenis met haar. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>9</articulus>
  <type>ad</type>
  <index>2</index>
  <reference>1.13.9.ad</reference>
  <nl>De naam God is een soortnaam, en geen eigennaam, omdat hij de goddelijke natuur aanduidt als aanwezig in een subject, hoewel God zelf in werkelijkheid, n&#243;ch algemeen, n&#243;ch particulier is. De namen immers zijn niet afhankelijk van de wijze van zijn die in de dingen is, maar van de wijze van zijn die de dingen in onze kennis hebben. Toch is die naam naar waarheid onmededeelbaar, zoals in de Leerstelling gezegd is van de naam zon. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>9</articulus>
  <type>ad</type>
  <index>3</index>
  <reference>1.13.9.ad</reference>
  <nl>De namen goed, wijs, en dergelijke, zijn inderdaad ontleend aan de volmaaktheden, die uit God in de schepselen voortvloeien; toch moeten zij niet dienen om de goddelijke natuur aan te duiden, maar wel de volmaaktheden zelf als zodanig, en daarom zijn zij naar waarheid aan velen mededeelbaar. Maar de naam God is ontleend aan een aan God eigen handeling, die wij aanhoudend ondervinden, en wordt daarom gebruikt om de goddelijke natuur aan te duiden. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>10</articulus>
  <type>arg</type>
  <index>1</index>
  <reference>1.13.10.arg</reference>
  <nl>Men beweert, dat de naam God op &#233;&#233;nzinnige wijze zegbaar is van God, hij weze God door deelhebben, of van nature, of naar de mening der mensen. Wanneer immers de betekenis verschilt, ligt er geen tegenspraak tussen bevestiging en ontkenning; de dubbele zin van de woorden heft immers de tegenspraak op. Maar de katholiek die zegt : de afgod is geen God, spreekt de heiden tegen, die zegt : de afgod is wel God. Bijgevolg is de naam God, die door beiden gebruikt wordt, &#233;&#233;nzinnig. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>10</articulus>
  <type>arg</type>
  <index>2</index>
  <reference>1.13.10.arg</reference>
  <nl>Evenals de afgod God is naar de mening der mensen, en niet in waarheid, zo wordt ook de voldoening van de vleselijke driften een genot genoemd naar de mening der mensen en niet in waarheid. Welnu de naam genot wordt op &#233;&#233;nzinnige wijze toegepast &#233;n op dit gewaand, &#233;n op het waarachtig genot. Dus wordt ook de naam God op &#233;&#233;nzinnige wijze toegepast op God, hij weze God in waarheid of naar de mening der mensen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>10</articulus>
  <type>arg</type>
  <index>3</index>
  <reference>1.13.10.arg</reference>
  <nl>&#201;&#233;nzinnig zijn die namen, waarvan het begrip hetzelfde is. Welnu, wanneer de katholiek zegt, dat er een God is, dan verstaat hij onder de naam God een wezen dat almachtig is en boven alle dingen eerbied afdwingt; maar wanneer een heiden zegt, dat de afgod God is, dan bedoelt hij juist hetzelfde. Die naam wordt dus van weerszijden in &#233;&#233;nzinnige betekenis genomen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>10</articulus>
  <type>arg</type>
  <index>4</index>
  <reference>1.13.10.arg</reference>
  <nl>Van een ander standpunt uit kan men dit opwerpen : Volgens het Ie Boek Over het Oordeel (Ie H., Nr 3), is datgene, wat in de opvatting van het verstand is, het afbeeldsel van wat in de dingen is. Welnu, de naam dier wordt in dubbelzinnige betekenis toegepast op het werkelijk en op het afgebeeld dier. Dus wordt ook de naam God waardoor wij &#243;f de ware &#243;f de gewaande God benoemen, in dubbelzinnige betekenis genomen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>10</articulus>
  <type>arg</type>
  <index>5</index>
  <reference>1.13.10.arg</reference>
  <nl>Niemand kan iets te kennen geven, dat hij niet kent. Welnu, de heiden kent de goddelijke natuur niet. Wanneer hij dus zegt : de afgod is God, dan bedoelt hij daar de ware godheid niet mee. Maar de katholiek bedoelt haar wel, wanneer hij zegt, dat er maar &#233;&#233;n God is. Bijgevolg wordt de naam God niet in &#233;&#233;nzinnige maar in dubbelzinnige betekenis toegepast en op de ware God en op hem, die God is naar de mening der mensen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>10</articulus>
  <type>co</type>
  <index>1</index>
  <reference>1.13.10.co</reference>
  <nl>De naam God heeft in de drie aangegeven gevallen noch een &#233;&#233;nzinnige, noch een dubbelzinnige betekenis, maar wel een deelsgelijkende. Dit blijkt hieruit : terwijl het begrip, dat aan de &#233;&#233;nzinnige namen beantwoordt, volstrekt hetzelfde is, zijn de begrippen van de dubbelzinnige geheel verschillend; bij de deelsgelijkende echter moet de naam, in &#233;&#233;n van zijn betekenissen genomen, in de bepaling vallen van dezelfde naam, in zijn andere betekenissen verstaan : zo behoort het zijnde, dat wij aan de zelfstandigheid toekennen, tot de bepaling van het zijnde, dat aan de bijkomstigheid wordt toegeschreven, en het gezond-zijn, dat wij aan het lichaam toeschrijven, tot de bepaling van het gezond-zijn, dat aan het water of aan het geneesmiddel wordt toegeschreven. Van het gezond-zijn, dat aan het lichaam toekomt, is het water immers een teken, en het geneesmiddel een oorzaak. Welnu, hetzelfde is het geval in deze kwestie. Want de naam God, genomen in de zin van waren God, behoort tot het begrip van God naar de mening der mensen of door deelhebben. Wanneer wij immers iemand God noemen door deelhebben, dan verstaan wij onder de naam God iets wat enige gelijkenis heeft met de ware God. En wanneer wij een afgod God noemen, dan willen wij door dat woord God iets aanduiden, wat de mensen God wanen; zo zijn de betekenissen van dat woord blijkbaar verschillend, maar &#233;&#233;n er van ligt in de andere vervat. Het loopt dus in het oog, dat de naam God in deelsgelijkende zin gebruikt wordt. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>10</articulus>
  <type>ad</type>
  <index>1</index>
  <reference>1.13.10.ad</reference>
  <nl>De veelvoudigheid van de namen hangt niet af van het toekennen er van, maar van de betekenis. Immers, de naam mens wordt op &#233;&#233;nzelfde wijze gezegd, op wie men hem ook toepast, naar waarheid of niet. Hij zou echter op veelvoudige wijze gezegd worden, indien wij door die naam verschillende dingen wilden aanduiden, indien b. v. de een onder die naam datgene verstond, wat waarlijk mens is, en de ander, een steen of wat ook. De katholiek, die zegt, dat de afgod geen God is, spreekt dus klaarblijkelijk de heiden tegen, die het tegendeel staande houdt, want beiden gebruiken dat woord God om de ware God aan te duiden. Wanneer immers de heiden zegt, dat de afgod God is, dan gebruikt hij dat woord niet om een vermeenden God aan te duiden, want dan zou hij waarheid spreken, daar ook de katholieken wel eens het woord God in die zin gebruiken, zoals geschreven staat Psalm 95, 5: &#171; Al de goden der heidenen zijn demonen &#187;. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>10</articulus>
  <type>ad</type>
  <index>2</index>
  <reference>1.13.10.ad</reference>
  <nl>Het antwoord op de vorige bedenking gaat ook op voor de 2e en de 3e. Want de redenen die hier worden aangevoerd spruiten voort uit de verscheidenheid in het toekennen van de naam, en niet uit een verschil van betekenis. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>10</articulus>
  <type>ad</type>
  <index>3</index>
  <reference>1.13.10.ad</reference>
  <nl>De naam dier, gebruikt om het werkelijk en het afgebeeld dier aan te duiden, is niet louter dubbelzinnig. En in zijn werk Over de Praedicamenten (Ie H., Nr 1) gebruikt de Wijsgeer het woord dubbelzinnig in brede zin, zodat ook het deelsgelijkende er onder valt. Het zijnde immers is deelsgelijkend, hoewel men soms zegt, dat het aan de verschillende zijnsvormen in dubbelzinnige betekenis wordt toegekend. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>10</articulus>
  <type>ad</type>
  <index>4</index>
  <reference>1.13.10.ad</reference>
  <nl>Noch de katholieken, noch de heidenen kennen de goddelijke natuur gelijk ze in zichzelf is, maar beiden kennen ze op grond van oorzakelijkheid en bij wijze van verhevenheid en verwijdering, zoals hierboven gezegd werd (XIIe Kw., 12e Art.). Zo kan de de heiden wanneer hij zegt : de afgod is God, de naam God in dezelfde betekenis nemen als de katholiek die zegt: de afgod is geen God. Maar indien iemand niet het minste begrip van God had, dan zou hij Hem ook niet benoemen, tenzij zoals wij soms woorden uitspreken, waarvan wij de betekenis niet kennen. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>11</articulus>
  <type>arg</type>
  <index>1</index>
  <reference>1.13.11.arg</reference>
  <nl>Men beweert, dat de naam Hij die is, niet de meest ge&#235;igende naam is voor God. De naam God is immers onmededeelbaar, zoals wij hierboven gezien hebben. Welnu de naam Hij die is is niet onmededeelbaar, en is dus ook niet de mees ge&#235;igende naam voor God. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>11</articulus>
  <type>arg</type>
  <index>2</index>
  <reference>1.13.11.arg</reference>
  <nl>Dionysius zegt in het IIIe Hoofdstuk van zijn Boek Over de Goddelijke Namen, dat de benaming goed op verheven manier al de uitwerkselen openbaart, die voortvloeien uit God. Welnu, het algemeen beginsel te zijn van de dingen komt meer dan wat ook aan God toe. Dus is de naam de goede de meest ge&#235;igende naam voor God, en niet Hij die is. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>11</articulus>
  <type>arg</type>
  <index>3</index>
  <reference>1.13.11.arg</reference>
  <nl>Iedere goddelijke naam schijnt een betrekking tot het schepsel in te sluiten, daar wij God niet kennen, tenzij uit de schepselen. Maar de naam Hij die is bevat geen verhouding tot de schepselen, en is dus niet de meest ge&#235;igende naam voor God. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>11</articulus>
  <type>sc</type>
  <index>1</index>
  <reference>1.13.11.sc</reference>
  <nl>We lezen echter in het Boek van de Uittocht (3, 13), dat op Mozes&#8217; vraag : &#171; Indien zij tot mij zeggen : Welk is zijn naam? hoe zal ik hen te woord staan? &#187;, de Heer antwoordt: &#171; Zo zult gij tot hen spreken : Hij die is heeft mij tot U gezonden &#187;. Dus is de naam : Hij die is de meest ge&#235;igende naam voor God. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>11</articulus>
  <type>co</type>
  <index>1</index>
  <reference>1.13.11.co</reference>
  <nl>De naam Hij die is is de meest ge&#235;igende naam voor God, en dit om een drievoudige reden. Ten eerste, om zijn betekenis. Hij betekent immers niet een of anderen bepaalden vorm, maar het zijn zelf. Daar nu het zijn van God zijn wezen zelf is, en dit aan geen enkel ander toekomt, zoals hierboven bewezen werd (IIIe Kw., IVe Art.), is het klaarblijkelijk, dat onder al de namen van God d&#233;ze de meest ge&#235;igende is, want elk ding wordt benoemd naar zijn vorm. Ten tweede, om zijn algemeenheid. Alle andere namen zijn &#243;fwel minder algemeen, &#243;fwel, indien zij met die naam omkeerbaar zijn, voegen zij er naar het begrip toch nog iets aan toe. Bijgevolg zijn zij als een vorm of bepaling er van. Welnu in dit aardse leven kan ons verstand het wezen van God niet kennen, zoals het in zichzelf is, maar welke kennis van God wij ook bereiken, steeds blijft ze ver beneden wat God is in zichzelf. Hoe meer onbepaald sommige namen zijn, hoe algemener en meer absoluut, des te ge&#235;igender zijn zij voor God. Daarom zegt Damascenus in het Ie Boek Over het Ware Geloof (IXe H.) : &#171; Onder al de namen, die op God toegepast worden, is de voornaamste: Hij die is; alles immers in zich omvattend, bezit God het zijn zelf, als een oneindige en grenzeloze zee van Wezen &#187;. Iedere andere naam toch duidt de zelfstandigheid aan volgens een beperkten zijnsvorm, maar de naam Hij die is drukt geen enkele bepaalde zijnswijze uit, doch verhoudt zich onbepaald tot alle, en duidt daarom de oneindige zee van wezen aan. Ten derde, om het bijbetekende : die naam duidt immers het zijn aan in de tegenwoordige tijd, en dit is aan God het meest eigen, daar Z&#8217;n zijn noch verleden, noch toekomst kent, zoals Augustinus zegt in het Ve Boek Over de Drie-eenheid. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>11</articulus>
  <type>ad</type>
  <index>1</index>
  <reference>1.13.11.ad</reference>
  <nl>De naam Hij die is, is een meer ge&#235;igende naam voor God dan de naam God, wanneer men let op datgene waaraan hij ontleend is, nl. het zijn, en op de wijze van betekenen en mede-betekenen, zoals in de Leerstelling gezegd is. Maar met het oog op wat hij moet aanduiden is de naam God meer ge&#235;igend, daar hij gebruikt wordt om de goddelijke natuur zelf te benoemen, en nog meer ge&#235;igend is de naam van het Tetragrammaton, die gebruikt wordt om de onmededeelbare en, als men het zo mag uitdrukken, de afzonderlijke zelfstandigheid van God zelf aan te duiden. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>11</articulus>
  <type>ad</type>
  <index>2</index>
  <reference>1.13.11.ad</reference>
  <nl>De naam goed is de voornaamste naam van God, met betrekking tot zijn oorzakelijkheid, maar niet op volstrekte wijze, want wij vatten het zijn als zodanig op v&#243;&#243;r het oorzaak-zijn. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>11</articulus>
  <type>ad</type>
  <index>3</index>
  <reference>1.13.11.ad</reference>
  <nl>Niet al de goddelijke namen moeten noodzakelijk een verhouding bevatten tot de schepselen; het volstaat, dat zij ontleend zijn aan sommige volmaaktheden die God in de dingen uitstort, en onder die volmaaktheden is de eerste het zijn zelf, vanwaar de naam : Hij die is. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>12</articulus>
  <type>arg</type>
  <index>1</index>
  <reference>1.13.12.arg</reference>
  <nl>Men beweert, dat wij geen bevestigende zinnen kunnen vormen omtrent God. Dionysius zegt immers in zijn Boek Over de Hemelreien (IIe H.), dat de ontkenningen ten opzichte van God waar zijn, de bevestigingen echter niet geschikt. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>12</articulus>
  <type>arg</type>
  <index>2</index>
  <reference>1.13.12.arg</reference>
  <nl>Bo&#235;tius zegt in het Boek Over de Drie-eenheid (IIe Kw., VIIe Art.), dat een enkelvoudige vorm geen subject kan zijn. Welnu, God is de meest enkelvoudige vorm, zoals hierboven bewezen is (IIIe Kw., 7e en 8e Art.). Dus kan Hij geen subject zijn. Maar al datgene waarover men een bevestigende zin vormt, wordt als subject genomen. Men kan dus geen bevestigende zinnen vormen omtrent God. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>12</articulus>
  <type>arg</type>
  <index>3</index>
  <reference>1.13.12.arg</reference>
  <nl>Ieder verstand, dat een ding anders opvat dan het is, faalt. Welnu, aan het zijn van God is elke samenstelling vreemd, zoals vroeger bewezen is (IIIe Kw., 7e Art.). </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>12</articulus>
  <type>sc</type>
  <index>1</index>
  <reference>1.13.12.sc</reference>
  <nl>Daar nu elke bevestiging van het verstand met samenstelling gepaard gaat, blijkt het niet mogelijk te zijn, een bevestigende zin te vormen omtrent God. Daar kan men echter het volgende tegen aanvoeren : in het geloof is geen onwaarheid, en toch behoren bevestigende uitspraken tot het geloof, zoals b. v: God is drievoudig en &#233;&#233;n, God is almachtig. Er kunnen dus wel bevestigende zinnen gevormd worden omtrent God. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>12</articulus>
  <type>co</type>
  <index>1</index>
  <reference>1.13.12.co</reference>
  <nl>Zonder twijfel kunnen wij bevestigende zinnen vormen omtrent God. Om dit duidelijk in te zien dient men te weten, dat in iedere bevestigende uitspraak die waar is, het gezegde en het onderwerp enigszins hetzelfde moeten zijn naar het wezen, maar iets verschillend naar het begrip. En dit blijkt zowel in de zinnen met een bijkomstig, als in die met een zelfstandig gezegde. Klaarblijkelijk immers zijn mens en wit hetzelfde naar het subject, en verschillen ze naar het begrip : anders is toch het begrip mens en anders het begrip wit. Zo is het ook wanneer ik zeg : de mens is een dier, want hetzelfde ding dat mens is, is waarlijk dier; tot hetzelfde subject behoort immers de zintuiglijke natuur, vanwaar de naam dier, en de redelijke, vanwaar de naam mens. In dit voorbeeld zijn dus ook het gezegde en het onderwerp &#233;&#233;n en hetzelfde naar het subject, maar verschillend naar het begrip. Zelfs in de zinnen waar &#233;&#233;n en hetzelfde bevestigd wordt van hetzelfde, treffen wij iets dergelijks aan, voor zover ons verstand datgene, wat het zich als onderwerp denkt, doet slaan op het subject, en datgene, wat het zich als gezegde denkt, op de natuur van de vorm die in het subject is; en om die reden wordt het gezegde voor het vormelijke, het onderwerp voor het stoffelijke aangezien. Aan dit verschil in de begrippen beantwoordt het verschil van gezegde en onderwerp; terwijl het verstand, door de samenstelling die het bewerkt, de eenheid van de zaak te kennen geeft. Welnu, op zichzelf beschouwd, is God volstrekt &#233;&#233;n en enkelvoudig; toch kent ons verstand Hem door verschillende begrippen, daar het Hem niet kan zien, zoals Hij is in zichzelf. Doch hoewel ons verstand God kent door verschillende begrippen, weet het toch, dat aan al die begrippen &#233;&#233;n en hetzelfde enkelvoudig wezen beantwoordt. De veelheid naar het begrip wordt door het onderscheiden zijn van onderwerp en gezegde, de eenheid, door de samenstelling weergegeven. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>12</articulus>
  <type>ad</type>
  <index>1</index>
  <reference>1.13.12.ad</reference>
  <nl>Dionysius zegt, dat de bevestigingen omtrent God niet geschikt zijn, of (volgens een andere vertaling) bezwaarlijk, voor zover geen enkele naam aan God kan toegekend worden naar de wijze van betekenen, zoals hierboven gezegd is (IIIe Art. van deze Kwestie). </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>12</articulus>
  <type>ad</type>
  <index>2</index>
  <reference>1.13.12.ad</reference>
  <nl>Ons verstand kan geen zelfstandig-staande enkelvoudige vormen begrijpen, zoals ze zijn op zichzelf; maar het vat ze als samengestelde dingen, waarin iets subject is, en iets anders in het subject is. En om die reden denkt het zich de enkelvoudige vormen als een subject, waaraan het iets toekent. </nl>
  </lemma>
<lemma>
    <liber>1</liber>
  <quaestio>13</quaestio>
  <articulus>12</articulus>
  <type>ad</type>
  <index>3</index>
  <reference>1.13.12.ad</reference>
  <nl>De volzin : het verstand, dat een ding anders begrijpt dan het is, faalt, kan op twee wijzen verklaard worden. Inderdaad, het bijwoord anders kan het woord begrijpt bepalen, &#243;f in verband met datgene wat begrepen wordt. &#211;f in verband met hem die begrijpt. In het eerste geval is de uitspraak waar, en betekent ze : ieder verstand, dat een ding voor iets anders aanziet dan wat het is, faalt. Maar dit is hier niet het geval, want ons verstand, dat een uitspraak vormt omtrent God, zegt niet, dat God samengesteld is, doch enkelvoudig. Zo men echter het bijwoord anders in verband brengt met hem die begrijpt, dan is de uitspraak valse. De wijze waarop het verstand begrijpt is immers anders dan de wijze waarop het ding is. Blijkbaar toch begrijpt ons verstand de stoffelijke dingen, die beneden ons staan, op onstoffelijke wijze, niet omdat het ze voor onstoffelijk aanziet, maar omdat het ze zie op onstoffelijke wijze voorstelt. Eveneens, wanneer het verstand enkelvoudige dingen waarneemt die zijn begrip overtreffen, begrijp het die naar zijn wijze, nl. door samenstelling, niet zo echter, dat het ze voor samengesteld aanziet. En daarom faalt ons verstand niet, wanneer het bevestigende zinnen samenstelt omtrent God. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus />
  <type>pr</type>
  <index>1</index>
  <reference>1.14.pr</reference>
  <nl>Na wat op Gods zelfstandigheid betrekking heeft, moeten we beschouwen wat tot zijn werking behoort. Er is echter een dubbele werking : de ene blijft in het werkend wezen, de andere heeft een gevolg daarbuiten. Daarom spreken we eerst over de kennis en de wil van God &#8212; het kennen immers blijft in de kennende, het willen in de willende &#8212;, en daarna over de macht van God, die we kunnen beschouwen als het beginsel van de goddelijke werking die een uiterlijk gevolg heeft. Omdat echter ook kennen een zeker leven is, handelen we na de kennis van God over het goddelijk leven; en daar het voorwerp van de kennis het ware is, spreken we ook over de waarheid en de onwaarheid. En aangezien het gekende in de kennende is, en de begrippen der dingen als in Gods kennis aanwezig, idee&#235;n genoemd worden, voegen we bij de beschouwing van Gods kennis ook die van zijn idee&#235;n. Over Gods kennis stellen we dan zestien vragen : 1e) Is er wetenschap in God? 2e) Begrijpt God zijn eigen wezen? 3e) Begrijpt God zijn eigen wezen ten volle? 4e) Is Gods kennen zijn zelfstandigheid? 3e) Kent God wat buiten Hem is? 6e) Kent God wat buiten Hem is, door een eigen kennis? 7e) Gaat Gods kennis over van het een naar het ander? 8e) Is Gods kennis de oorzaak van de dingen? 9e) Slaat Gods kennis op het niet-zijnde? 10e) Kent God het kwaad? 11e) Kent God de dingen in het bijzonder? 12e) Kent God het oneindige? 13e) Kent God het wisselvallige in de toekomst? 14e) Kent God de oordelen die we kunnen vormen. 15e) Is Gods kennis veranderlijk? 16e) Heeft God een bespiegelende kennis van de dingen. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>1</articulus>
  <type>arg</type>
  <index>1</index>
  <reference>1.14.1.arg</reference>
  <nl>Men beweert, dat er in God geen wetenschap is. De wetenschap is immers een hebbelijkheid, en hebbelijkheden kunnen aan God niet toekomen, daar ze het midden houden tussen potentie en akt. Dus is er geen wetenschap in God. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>1</articulus>
  <type>arg</type>
  <index>2</index>
  <reference>1.14.1.arg</reference>
  <nl>Het afleiden van gevolgtrekkingen behoort tot het begrip wetenschap, en daarom is de wetenschap een door iets anders veroorzaakte kennis, nl. door de kennis van de beginselen. In God echter is niets veroorzaakt, en daarom is er geen wetenschap in Hem. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>1</articulus>
  <type>arg</type>
  <index>3</index>
  <reference>1.14.1.arg</reference>
  <nl>Iedere wetenschap is of algemeen, &#243;f bijzonder. Maar algemeenheid of bijzonderheid bestaan niet in God, zoals uit het voorgaande blijkt. (XIIIe Kw., 9e Art., Antw. op de 2e bed.). Dus is er geen wetenschap in God. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>1</articulus>
  <type>sc</type>
  <index>1</index>
  <reference>1.14.1.sc</reference>
  <nl>Daartegenover staat echter, dat de Apostel zegt in zijn Brief aan de Romeinen (11, 33) : &#171; O afgrond van rijkdom van de wijsheid en de wetenschap van God &#187;. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>1</articulus>
  <type>co</type>
  <index>1</index>
  <reference>1.14.1.co</reference>
  <nl>In God is wetenschap op de meest volmaakte wijze. Dit blijkt duidelijk uit het volgende : kennende en niet-kennende wezens zijn hierdoor van elkaar onderscheiden, dat niet-kennende wezens alleen hun eigen vorm hebben, terwijl een kennend wezen er op aangelegd is om ook de vorm van een vreemd ding te hebben; want het beeld van het gekende is de kennende. Het is dus duidelijk, dat de natuur van het niet-kennend wezen enger en meer beperkt is, maar de natuur van het kennend wezen integendeel meer uitgebreid en groter van omvang is. Daarom zegt de Wijsgeer in het IIIe Boek Over de Ziel (VIIIe H., Nr 1), dat de ziel in een zekeren zin alles is. De beperking van de vorm is echter het gevolg van de stof. Daarom zeiden we vroeger (VIIe Kw., 1e en 2e Art.), dat de vormen een zekere oneindigheid benaderen, naar de maat van hun onstoffelijkheid. Het blijkt dus, dat de reden waarom een wezen met kennis begaafd is, te zoeken is in zijn onstoffelijkheid, en dat de graad van de kennis gemeten wordt naar de graad der onstoffelijkheid. De planten, zegt de Wijsgeer in het IIe Boek Over de Ziel (XIIe H., Nr 4), hebben in het geheel geen kennis, om hun stoffelijkheid; de zintuigen kunnen iets kennen, omdat ze van-stof-ontdane kenbeelden kunnen ontvangen, en het verstand geniet een nog hogere kennis, omdat het meer van de stof afgescheiden en onvermengd is, zoals gezegd wordt in het IIIe Boek Over de Ziel (IVe H., Nr 3 v.v.). Bijgevolg moet God, die, zoals uit het voorgaande blijkt (VIIe Kw., 1e Art.), in de hoogste graad onstoffelijk is, ook de hoogste graad van kennis bekleden. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>1</articulus>
  <type>ad</type>
  <index>1</index>
  <reference>1.14.1.ad</reference>
  <nl>Reeds vroeger zeiden we, dat de volmaaktheden, door God aan zijn schepselen medegedeeld, op meer verheven wijze in God zijn (IVe Kw., 2e Art.). Is er dus spraak van, een naam, die aan een of ander volmaaktheid ontleend is, op God toe te passen, dan moet men elke onvolmaakte zijnswijze, die aan het schepsel eigen is, uit zijn betekenis uitsluiten. Gods wetenschap is dan ook noch hoedanigheid, noch hebbelijkheid, maar zelfstandigheid en zuivere akt. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>1</articulus>
  <type>ad</type>
  <index>2</index>
  <reference>1.14.1.ad</reference>
  <nl>Wat in de schepselen verdeeld en meervoudig is, is in God enkelvoudig en &#233;&#233;n, zoals hierboven gezegd is (XIIIe Kw., 4 Art.). De mens heeft verschillende soorten van kennis, overeenkomstig het onderscheid in het gekende. Zo zegt men, dat hij een schouwende kennis heeft, in zover hij de beginselen kent, wetenschap, wanneer hij de gevolgtrekkingen kan afleiden; wijsheid, wanneer hij de hoogste oorzaken kent; raad en beradenheid, wanneer hij weet wat gedaan moet worden. Maar God kent dit alles door eenzelfde enkelvoudige kennis, zoals we later zullen bewijzen (7e Art.), en bijgevolg mag die kennis naar die benamingen benoemd worden, op voorwaarde dat men, om Gods kennis aan te duiden, uit elke benaming iedere onvolmaaktheid uitsluit om alleen een volmaaktheid over te houden. Zo lezen we bij Job (12, 13) : &#171; Bij Hem is wijsheid en sterkte, raad en verstand &#187;. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>1</articulus>
  <type>ad</type>
  <index>3</index>
  <reference>1.14.1.ad</reference>
  <nl>De aard van de kennis hangt af van de aard van het kennend wezen. Het gekende is immers in de kennende, overeenkomstig de aard van de kennende. Daar de zijnswijze van God die van de schepselen overtreft, is ook zijn kennis me van dezelfde aard als de geschapen kennis; ze is nl. noch algemeen, noch bijzonder, ze is noch hebbelijkheid, noch noch iets dergelijks. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>2</articulus>
  <type>arg</type>
  <index>1</index>
  <reference>1.14.2.arg</reference>
  <nl>Men beweert, dat God zijn eigen wezen niet begrijpt. In bet Boek Over de Oorzaken (XVe Stelling) lezen we immers, dat hij die zijn eigen wezen kent, tot zijn Wezen geheel terugkeert. God kan echter buiten zichzelf niet treden, noch op enige wijze bewegen; Hij kan dus ook tot zijn wezen niet terugkeren, en bijgevolg zichzelf niet kennen. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>2</articulus>
  <type>arg</type>
  <index>2</index>
  <reference>1.14.2.arg</reference>
  <nl>Kennen veronderstelt, dat men een werking ondergaat en bewogen wordt, zoals gezegd wordt in het IIIe Boek Over de Ziel (IVe H., Nr 9; VIIe H., Nr 1). Daarbij is kennis een gelijkvormig worden met het gekende, en is het gekende een volmaaktheid van de kennende. Niets wordt echter door zichzelf bewogen, noch ondergaat zichzelf, noch wordt door zichzelf volmaakt, noch is zijn eigen gelijkenis, zoals Hilarius zegt in zijn Boek Over de Drie-eenheid (IIIe Boek, Nr 23). Bijgevolg begrijpt God zichzelf niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>2</articulus>
  <type>arg</type>
  <index>3</index>
  <reference>1.14.2.arg</reference>
  <nl>Hoofdzakelijk zijn we aan God gelijk door het verstand : naar ons verstand toch zijn we Gods evenbeeld, zoals Augustinus zegt in zijn Letterlijke Verklaring van het Boek der Schepping (VIe B., XII H.). Maar ons verstand kent zichzelf slechts door andere dingen te kennen, zoals gezegd wordt in het IIIe Boek Over de Ziel (IVe H., Nr 12). Bijgevolg kent ook God zichzelf niet. tenzij misschien door andere dingen te kennen. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>2</articulus>
  <type>sc</type>
  <index>1</index>
  <reference>1.14.2.sc</reference>
  <nl>Daartegenover staat echter wat we lezen In de Eerste Brief aan de Corinthi&#235;rs (2, 11): &#171; Wat God is, weet niemand, tenzij Gods Geest &#187;. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>2</articulus>
  <type>co</type>
  <index>1</index>
  <reference>1.14.2.co</reference>
  <nl>God begrijpt zichzelf door zichzelf. Dit blijkt uit het volgende : een werking, die een gevolg naar buiten heeft, heeft als voorwerp en als eindpunt iets wat buiten het werkend wezen ligt; maar een werking, die in het werkend wezen blijft opgesloten, heeft als voorwerp en als eindpunt iets wat in het werkend wezen zelf ligt : de werking wordt metterdaad voltrokken, in zover ze in het werkend wezen is. Daarom zegt de Wijsgeer in het IIIe Boek Over de Ziel (VIIIe H., Nr 1, 2) : &#171; Het metterdaad zintuiglijk-gekende is hetzelfde als het metterdaad kennend zintuig, en het metterdaad verstandelijk-gekende is hetzelfde als het metterdaad kennend verstand &#187;. We voelen of begrijpen iets metterdaad, wanneer ons verstand of een van onze zintuigen metterdaad de zinnelijke of verstandelijke vorm in zich ontvangen. De zintuigen en het verstand verschillen van het zinnelijk en van het verstandelijk kenvoorwerp alleen hierdoor, dat ze beide in aanleg zijn tot hun voorwerp. Van aanleg is er echter bij God geen spraak, want Hij is zuivere akt, en daarom moeten in Hem het verstand en het door het verstand gekende in elk opzicht hetzelfde zijn. Daarom is er bij Hem nooit gemis van verstandelijke kenbeelden, zoals voor ons verstand, wanneer we alleen in aanleg kennen; ook is er geen onderscheid tussen het kenbeeld en de zelfstandigheid van het goddelijk verstand, wat het geval is voor ons verstand, wanneer het metterdaad kent, maar het kenbeeld is het goddelijk verstand zelf, en daarom begrijpt God zichzelf door zichzelf. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>2</articulus>
  <type>ad</type>
  <index>1</index>
  <reference>1.14.2.ad</reference>
  <nl>Door de uitdrukking naar zijn Wezenheid terugkeren wordt alleen het zelfstandig-staan van een ding bedoeld. In zover de vorm de stof volmaakt door haar het zijn te schenken, wordt hij om zo te zeggen in die stof uitgestort; in zover hij echter in zichzelf het zijn heeft, komt hij als tot zichzelf terug. De kenvermogens, die niet op zichzelf staan, maar de akt zijn van een orgaan, kennen zichzelf niet, zoals uit elk zintuig blijkt. Maar de kenvermogens, die wel op zichzelf staan, kennen zichzelf. En in die zin wordt in het Boek Over de Oorzaken gezegd, dat hij die zijn wezenheid kent, tot zijn wezenheid terugkeert. Welnu, zelfstandig staan komt in de hoogste mate aan God toe, en bijgevolg mag men die uitdrukking overnemen en zeggen, dat Hij op de meest volmaakte wijze tot zijn wezenheid terugkeert en zichzelf kent. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>2</articulus>
  <type>ad</type>
  <index>2</index>
  <reference>1.14.2.ad</reference>
  <nl>Wanneer men, met betrekking tot de kennis, spreekt van het ondergaan van een werking en van bewogen worden, dan gebruikt men die woorden in een dubbelzinnige betekenis, voor zover nl. de verstandelijke kennis een zeker bewegen is en een zeker ondergaan van een werking, zoals gezegd wordt in het IIIe Boek Over de Ziel (t. a. pl.) : kennen toch is geen beweging van dezelfde aard als die welke de akt is van een in aanleg zijnde wezen, die van het een op het ander overgaat; maar het is een beweging van een in akt zijnde wezen, die in het werkend wezen blijft. Daarenboven is volmaakt worden door het kenbare of er aan gelijkvormig worden, alleen eigen aan een verstand, dat in aanleg is, want omdat het in aanleg is, is het onderscheiden van het kenbare en wordt het er aan gelijkvormig door een verstandelijk kenbeeld, dat een gelijkenis van het gekende ding is. Dit verstand wordt dan ook volmaakt door het kenvoorwerp, zoals de aanleg volmaakt wordt door de akt. Het goddelijk verstand echter, op geen enkele wijze in aanleg, wordt door het kenbare niet volmaakt en wordt er niet gelijkvormig aan, maar het is zijn eigen volmaaktheid en zijn eigen kenvoorwerp. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>2</articulus>
  <type>ad</type>
  <index>3</index>
  <reference>1.14.2.ad</reference>
  <nl>Het natuurlijk bestaan is niet eigen aan de eerste stof, die in aanleg is, tenzij voor zover ze door de vorm tot akt gebracht wordt. Welnu, ons ontvangend verstand verhoudt zich, met betrekking tot het verstandelijk-kenbare, op dezelfde wijze als de eerste stof, met betrekking tot de natuurvormen, want het is in aanleg om het verstandelijk-kenbare te kennen, zoals de stof in aanleg is om natuurvormen te ontvangen. Vandaar kan ons ontvangend verstand onmogelijk een verstandsakt stellen, indien het niet volmaakt wordt door het verstandelijk kenbeeld van een of ander ding. Zo kent het zichzelf door een verstandelijk kenbeeld, zowel als het overige : het is immers duidelijk, dat het zijn kenakt kent, door het verstandelijk-kenbare te kennen, en dat het zijn verstandelijk kenvermogen kent door zijn kenakt. Maar God is een zuivere akt, zowel in de zijnsorde als in de kenorde, en daarom kent Hij zichzelf door zichzelf. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>3</articulus>
  <type>arg</type>
  <index>1</index>
  <reference>1.14.3.arg</reference>
  <nl>Men beweert, dat God zichzelf niet ten volle begrijpt. Augustinus zegt immers in zijn Boek der Drie en tachtig Vraagstukken (XVe Kw.), dat een wezen, dat zichzelf ten volle begrijpt, voor zich zelf beperkt is. Welnu, God is in elk opzicht onbeperkt, en bijgevolg begrijpt Hij zichzelf niet ten volle. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>3</articulus>
  <type>arg</type>
  <index>2</index>
  <reference>1.14.3.arg</reference>
  <nl>Wanneer men daar op antwoordt, dat God als oneindig door ons wordt opgevat, als eindig door Hem zelf, dan voeren we daar tegen aan, dat alles m&#233;&#233;r echt is in zover het in God is, dan in zover in ons is. Is God eindig voor zichzelf, en oneindig volgens onze opvatting, dan is het m&#233;&#233;r waar, dat God eindig is, dan dat Hij oneindig is. Dit strookt echter niet met wat vroeger gezegd is (VIIe Kw., 1e Art.). Dus begrijpt God zichzelf niet ten volle. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>3</articulus>
  <type>sc</type>
  <index>1</index>
  <reference>1.14.3.sc</reference>
  <nl>Dit is echter strijdig met wat Augustinus zegt (t. a. pl.) : &#171; Elk wezen, dat zichzelf kent, begrijpt zichzelf ten volle &#187;. Welnu God kent zichzelf. Dus begrijpt Hij ook zichzelf ten volle. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>3</articulus>
  <type>co</type>
  <index>1</index>
  <reference>1.14.3.co</reference>
  <nl>God begrijpt zichzelf ten volle. Men zegt immers, dat men iets ten volle begrijpt, wanneer men tot het laatste toe er van kent, en dat is het geval, wanneer men een ding zo volledig kent, als het kenbaar is. Men begrijpt b. v. een bewijsbare stelling ten volle, wanneer men ze door een afdoende bewijsvoering kent, niet wanneer men ze slechts kent door een waarschijnlijke beweegreden. Nu is het duidelijk, dat God zichzelf zo volledig kent, als Hij kan gekend worden. Inderdaad, alles is kenbaar in zover het in akt is, aangezien iets niet gekend wordt in zover het in aanleg is, doch in zover het in akt is, zoals in het IXe Boek der Metaphysica (VIIIe B., IXe H., Nr 6) gezegd wordt. Welnu, Gods kenvermogen evenaart zijn zijnswerkelijkheid, daar Hij een kennend wezen is in zover Hij in akt is en los van iedere stof of aanleg, zoals wij hierboven bewezen hebben (1e en 2e Art.). Het is dus duidelijk, dat Hij zichzelf zo goed kent als Hij kenbaar is, en bijgevolg zichzelf volkomen begrijpt. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>3</articulus>
  <type>ad</type>
  <index>1</index>
  <reference>1.14.3.ad</reference>
  <nl>Het woord be-grijpen duidt eigenlijk iets aan wat iets anders bevat. Daarom moet alles wat door iets be-grepen wordt eindig zijn, evenals alles wat in iets vervat is. Maar dat is de betekenis niet van het woord begrijpen, wanneer men het toepast op Gods kennis, alsof zijn verstand, van Hem zelf onderscheiden. Hem zelf zou bevatten en omvatten. Die uitdrukkingen moeten in ontkennende zin verklaard worden : zoals men nl. van God zegt, dat Hij in zichzelf is. omdat Hij door niets uiterlijks vervat wordt, zo zegt men ook, dat Hij door zichzelf begrepen wordt, omdat niets van wat Hij zelf is, voor Hem verborgen is. Augustinus zegt immers Boek Over de Godsaanschouwing (CXLVIIe of CXIIe , IXe H.) : &#171; Iets wat men ziet, wordt ten volle begrepen wanneer men het zo ziet, dat niets verborgen is voor hem die het ziet &#187; </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>3</articulus>
  <type>ad</type>
  <index>2</index>
  <reference>1.14.3.ad</reference>
  <nl>De uitdrukking : God is eindig voor zichzelf, moet begrepen worden volgens een gelijkenis van evenredigheid, nl. zo, dat Hij het bevattingsvermogen van zijn verstand niet overtreft, evenmin als iets eindigs dat van het eindig verstand; men moet echter niet menen, dat God eindig is voor zichzelf, alsof Hij zichzelf als iets eindigs kende. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>4</articulus>
  <type>arg</type>
  <index>1</index>
  <reference>1.14.4.arg</reference>
  <nl>Men beweert, dat de kennis van God zijn zelfstandigheid niet is. Kennen is immers een werking. Welnu, een werking gaat van het werkend wezen uit, de zelfstandigheid van de dader daarentegen gaat van hem niet uit. Dus is de kennis van God zijn zelfstandigheid niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>4</articulus>
  <type>arg</type>
  <index>2</index>
  <reference>1.14.4.arg</reference>
  <nl>Te kennen dat men kent, is niet iets voornaams kennen, en evenmin is het &#8217;t eerste kenvoorwerp, maar slechts een toegevoegd en bijkomstig voorwerp. Is dus God zijn eigen kennis, dan is Gods kennis gelijk aan de kennis die wij van ons kennen hebben. Dus zou Gods kennis niets verhevens zijn. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>4</articulus>
  <type>arg</type>
  <index>3</index>
  <reference>1.14.4.arg</reference>
  <nl>Kennis veronderstelt een kenobject. Indien God zichzelf kent, en Hij zijn kennis zelf is, dan begrijpt Hij, dat Hij begrijpt; maar dan begrijpt Hij ook, dat Hij begrijpt, dat Hij begrijpt, en zo tot in het oneindige. Dus is Gods kennis zijn zelfstandigheid niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>4</articulus>
  <type>sc</type>
  <index>1</index>
  <reference>1.14.4.sc</reference>
  <nl>Augustinus zegt echter in het VIIe Boek Over de Drie-eenheid (IIe H.; zie ook IIIe B., IVe H.) : &#171; Voor God is te zijn, en wijs te zijn hetzelfde &#187;. Welnu, wijs zijn en kennen zijn hetzelfde als zijn zelfstandigheid, zoals hierboven bewezen werd (IIIe Kw., 4e Art.). Dus is ook zijn kennen hetzelfde als zijn zelfstandigheid. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>4</articulus>
  <type>co</type>
  <index>1</index>
  <reference>1.14.4.co</reference>
  <nl>Dit moet inderdaad zo zijn. Was er immers een onderscheid tussen Gods kennen en zijn zelfstandigheid, dan zou, zoals de Wijsgeer zegt in het XIIe Boek der Metaphysica (XIe B., IXe H., Nr 1), iets anders akt en volmaaktheid der goddelijke zelfstandigheid zijn, waartoe de goddelijke zelfstandigheid zich zou verhouden als de aanleg tot de akt, wat volstrekt onmogelijk is : kennen toch is een volmaaktheid en een akt van de kennende. Dit nu willen we nader verklaren. Zoals we vroeger zeiden, (2e Art.), gaat de kenakt niet naar buiten uit, maar blijft hij in de kennende, als zijn akt en volmaaktheid, juist zoals het zijn de volmaaktheid van het bestaande wezen is; want zoals het zijn op de vorm, zo volgt het kennen op het verstandelijk kenbeeld. Welnu, in God is er geen vorm die iets anders is dan z&#8217;n zijn, zoals hierboven bewezen is (IIIe Kw., 4e Art.). Daarom, aangezien zijn wezen zijn verstandelijk kenbeeld zelf is (2e Art), volgt noodzakelijk, dat zijn kennis zijn wezen is en z&#8217;n zijn. Uit al het voorgaande blijkt, dat in God &#233;n het verstand, &#233;n wat gekend wordt, &#233;n het verstandelijk kenbeeld, &#233;n de kenakt, volstrekt &#233;&#233;n en hetzelfde zijn. Bijgevolg duiden we in Gods zelfstandigheid geen meervoudigheid aan, wanneer we zeggen, dat Hij met kennis begaafd is. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>4</articulus>
  <type>ad</type>
  <index>1</index>
  <reference>1.14.4.ad</reference>
  <nl>Kennen is geen werking naar buiten, maar naar binnen. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>4</articulus>
  <type>ad</type>
  <index>2</index>
  <reference>1.14.4.ad</reference>
  <nl>Een kennen te kennen, dat geen zelfstandig-staand kennen is, zoals het &#8217;t geval is voor de kennis van ons kennen, is niet iets verhevens kennen. Maar dit kan niet gezegd worden van Gods kennen, dat zelfstandig staat. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>4</articulus>
  <type>ad</type>
  <index>3</index>
  <reference>1.14.4.ad</reference>
  <nl>Het antwoord blijkt reeds uit het voorgaande antwoord. Want het goddelijk kennen, dat een op zichzelf zelfstandig-staande kennen is, slaat op Hem zelf en niet op iets vreemds, zodat men niet tot in het oneindige kan opklimmen. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>5</articulus>
  <type>arg</type>
  <index>1</index>
  <reference>1.14.5.arg</reference>
  <nl>Men beweert, dat God niet kent wat buiten Hem ligt. Alles toch wat God niet is, staat buiten Hem. Welnu God, zegt Augustinus in het Boek van de Drie en tachtig Vraagstukken (XLVIe Kw.), ziet niet buiten Hem. Dus kent God niet wat buiten Hem ligt. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>5</articulus>
  <type>arg</type>
  <index>2</index>
  <reference>1.14.5.arg</reference>
  <nl>Het gekende is een volmaaktheid van die kennende. Kent God wat buiten Hem ligt, dan is iets buiten God zijn volmaaktheid, en is dus verhevener dan Hij zelf, wat onmogelijk is. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>5</articulus>
  <type>arg</type>
  <index>3</index>
  <reference>1.14.5.arg</reference>
  <nl>Het kennen ontvangt zijn soortbepaling van het gekende, zoals elke andere werking bepaald wordt door haar voorwerp. Het kennen is dus verhevener, naarmate het voorwerp verhevener is. Welnu, zoals uit het voorgaande Artikel blijkt, is God hetzelfde als zijn kennis. Kent God dus iets buiten Hem, dan ontvangt Hij een soortbepaling van iets buiten Hem. Dit is echter onmogelijk, en daarom kent God de dingen buiten Hem niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>5</articulus>
  <type>sc</type>
  <index>1</index>
  <reference>1.14.5.sc</reference>
  <nl>Daartegenover staat echter wat we lezen in de Brief aan de Hebre&#235;rs (4, 13) : &#171; Alles ligt bloot en open v&#243;&#243;r zijn oog &#187;. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>5</articulus>
  <type>co</type>
  <index>1</index>
  <reference>1.14.5.co</reference>
  <nl>God moet noodzakelijk kennen wat buiten Hem ligt. Hij kent immers zichzelf op de meest volmaakte wijze: anders toch was zijn zijn, dat zijn kennis zelf is, onvolmaakt. Welnu, wanneer men iets volkomen kent, dan kent men ook geheel de kracht er van. De kracht van iets kent men echter niet volkomen, indien men niet alles kent, waartoe die kracht zich uitstrekt. Bijgevolg moet God noodzakelijk kennen wat buiten Hem ligt, aangezien zijn kracht als eerste werkende oorzaak van alle wezens, zich ook uitstrekt tot de dingen buiten Hem, zoals uit het voorgaande blijkt (IIe Kw., 3e Art.). Dat zal men nog gemakkelijker inzien, wanneer wij er aan toe voegen, dat het zijn van de eerste werkende oorzaak, God, zijn kennis zelf is. Daarom moeten alle dingen, die in God voorafbestaan als in hun eerste oorzaak, in Hem zijn kennis zelf zijn, en moet alles in Hem op verstandelijke wijze bestaan, want alles wat in een ander is, is er naar de aard er van. Wil men nu inzien op welke wijze God kent wat buiten Hem ligt, dan moet men in acht nemen, dat iets op twee wijzen an gekend worden: &#233;n in zichzelf, &#233;n in een ander. Iets wordt in zichzelf gekend wanneer het gekend wordt door een eigen kenbeeld, volkomen bij het gekende aansluitend, zoals wanneer wij mens zien door het kenbeeld van die mens. Iets wordt gekend in een ander, wanneer het gekend wordt door iets, waarin het vervat is; zoals het deel gezien wordt in het geheel, het kenbeeld van het geheel, of zoals een mens gezien wordt in een spiegel, door het kenbeeld van de spiegel, of hoe dan ook iets in iets anders kan gezien worden. Wat nu God betreft, Hij ziet zichzelf in zichzelf, omdat Hij zichzelf ziet door zijn eigen wezen. De andere dingen echter ziet Hij niet in de dingen zelf, maar wel in zijn wezen, in zover nl. zijn wezen het afbeeldsel van het andere bevat. 1.14.5.ad De woorden van Augustinus, &#171; God ziet niets buiten Hem &#187;, moeten niet zo begrepen worden, alsof God niets zag wat buiten Hem ligt, maar wel zo, dat Hij de dingen, die buiten Hem liggen, alleen in zichzelf ziet, zoals in de Leerstelling gezegd is. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>5</articulus>
  <type>ad</type>
  <index>1</index>
  <reference>1.14.5.ad</reference>
  <nl>Het gekende is inderdaad een volmaaktheid van hem die kent; het is dit echter niet door zijn zelfstandigheid, maar door zijn kenbeeld, waardoor het in het verstand is als de vorm en de volmaaktheid er van. Niet de steen, maar het kenbeeld van de steen is in de ziel, lezen we in het IIIe Boek Over de Ziel (VIIIe H., Nr 2). Wat buiten God ligt, wordt door Hem gekend, in zover zijn wezen het beeld van al die dingen bevat, zoals in de Leerstelling gezegd is. Daarom is niet iets anders dan Gods wezen de volmaaktheid van het goddelijk verstand. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>5</articulus>
  <type>ad</type>
  <index>2</index>
  <reference>1.14.5.ad</reference>
  <nl>De kennis behoort tot een bepaalde soort, niet door datgene wat in een ander gekend wordt, maar wel door het voornaamste kenvoorwerp. waarin het andere gekend wordt. Het kenobject bepaalt immers de soort van de kennis, in zover de verstandelijke kenvorm het beginsel is van de verstandelijke kenakt. Immers, iedere werking wordt soortelijk bepaald door de vorm, die het beginsel van de handeling is, zoals het verwarmen door de warmte. Daarom wordt de verstandelijke akt soortelijk bepaald door de kenvorm, waardoor het verstand in akt is, nl. door het kenbeeld van het voornaamste kenvoorwerp. Welnu, dit kenbeeld is in God niets anders dan zijn eigen wezen, waarin al de kenbeelden der dingen vervat zijn. En daarom moet Gods kennis, of liever God zelf, niet soortelijk bepaald worden door iets dan door het goddelijk wezen zelf. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>6</articulus>
  <type>arg</type>
  <index>1</index>
  <reference>1.14.6.arg</reference>
  <nl>Men beweert dat God niet door eigen kennis kent wat buiten Hem ligt. Wat buiten Hem ligt, kent Hij immers in zover het in Hem is, zoals hierboven gezegd is (1e Art.). Welnu, wat buiten Hem ligt, is in Hem als in de eerste gemeenschappelijke en algemene oorzaak. Bijgevolg kent God wat buiten Hem ligt, als de eerste en algemene oorzaak er van. Maar zulke kennis is een algemene, en geen eigen kennis, en daarom heeft God van de dingen die buiten Hem liggen een algemene, en geen eigen kennis. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>6</articulus>
  <type>arg</type>
  <index>2</index>
  <reference>1.14.6.arg</reference>
  <nl>Dezelfde afstand bestaat er tussen het wezen van het schepsel en het wezen van God, als andersom. Welnu, door het wezen van het schepsel kan men Gods wezen niet kennen, zoals hierboven gezegd werd (XIIe Kw., 2e Art.). Dus kan men ook het wezen van het schepsel niet kennen door het wezen van God. En daar God niets kent, tenzij door zijn wezen, kent Hij het schepsel niet naar het wezen er van, en begrijpt Hij er ook de watheid niet van, wat toch vereist wordt voor de eigen kennis van iets. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>6</articulus>
  <type>arg</type>
  <index>3</index>
  <reference>1.14.6.arg</reference>
  <nl>Men heeft geen eigen kennis van iets, tenzij door het begrip er van. Maar God, die alles door zijn wezen kent, kent niet alles door een eigen begrip er van : een het hetzelfde immers kan onmogelijk het eigen begrip zijn van meerdere en verschillende dingen tegelijk. Bijgevolg heeft God alleen een algemene, en geen eigen kennis van de dingen, want wanneer men de dingen niet kent naar hun eigen begrip, dan kent men ze alleen in het algemeen. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>6</articulus>
  <type>sc</type>
  <index>1</index>
  <reference>1.14.6.sc</reference>
  <nl>Daar kan men echter tegen aanvoeren, dat onder een kennis die kennis verstaan wordt, waardoor men de dingen niet slechts in het algemeen kent, maar naar hun onderling onderscheid. Welnu, op die wijze kent God de dingen. &#171; Gods woord, zegt de Brief aan de Hebree&#235;rs (4, 12-13), scheidt geest en ziel, dringt door tot de gewrichten en het merg; het onderscheidt de gedachten de inzichten van het hart, en geen schepsel is onzichtbaar voor Gods oog &#187;. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>6</articulus>
  <type>co</type>
  <index>1</index>
  <reference>1.14.6.co</reference>
  <nl>Sommigen hebben met betrekking tot die kennis van God gefaald. God, meenden ze, kent datgene wat buiten Hem ligt, slechts in het algemeen, nl. in zover het zijnde is, want evenals het vuur, wanneer het zichzelf kende als het beginsel der warmte, &#233;n de natuur van de warmte zou kennen, &#233;n al het overige, in zover het warm is, zo kent God, in de kennis van zichzelf als van het beginsel van het zijn, de natuur van het zijnde en al het overige, in zover het een zijnde is. Dit kunnen we echter onmogelijk aannemen, want bij het algemene blijven, en de bijzonderheden niet kennen, is onvolledig kennen. Daarom heeft ons verstand, wanneer het overgaat van kennen-in-aanleg tot kennen-in-akt, eerst een algemene en vage, en pas daarna een eigen kennis der dingen, en zo stijgt het van het onvolmaakte naar het volmaakte op, zoals blijkt uit het Ie Boek der Physica (Ie H., Nr 2 v.v.). Wanneer God nu de dingen die buiten Hem liggen, niet kende, tenzij in het algemeen, en niet in het bijzonder, dan was zijn kennis niet in elk opzicht volmaakt, en ook niet z&#8217;n zijn. Maar dat strookt niet met wat hierboven gezegd is (IVe Kw., 1e Art.), en daarom moet men zeggen, dat God de dingen, die buiten Hem liggen, door een eigen kennis kent, niet alleen in zover ze deel hebben aan het wezen van het zijnde, maar ook in, zover ze onderling verschillend zijn. Sommigen nu hebben door voorbeelden willen duidelijk maken, hoe God het veelvoudige kent in het &#233;&#233;ne, en zeiden, dat het middelpunt, indien het zichzelf kende, tegelijk ook al de lijnen zou kennen die van het middelpunt uitgaan; of ook, dat het licht, indien het zichzelf kende, ook al de kleuren zou kennen. Die voorbeelden gaan echter maar gedeeltelijk op. Ze gaan gedeeltelijk op, nl. met het oog op de algemene oorzakelijkheid, maar niet voor zover de veelheid en de verscheidenheid niet voortspruiten uit dit &#233;&#233;ne algemeen beginsel, en gaan dus ook niet op, wat datgene aangaat, wat ze verschillend maakt, maar alleen wat dat betreft wat aan alle gemeen is. Zo komt het kleurverschil niet alleen uit het licht voort, maar ook uit de geaardheid van het lichaam waar het licht door straalt, en het verschil der lijnen komt ook voort uit het verschil in de ligging. Daarom kan men verscheidenheid en die veelheid door zulke beginselen niet kennen door een eigen kennis, doch slechts in het algemeen. In God echter doen de zaken zich anders voor. Vroeger hebben we bewezen (IV Kw., 2e Art.), dat iedere volmaaktheid, van wezen ook, op verheven wijze voorafbestaat in God en in Hem vervat is. Welnu, niet alleen datgene waarin alle wezens overeenkomen, nl. het zijn, behoort tot de volmaaktheid der dingen, maar ook datgene waardoor ze onderling on onderscheiden zijn, zoals leven en begrijpen, waardoor levende en niet-levende, verstandelijke en niet-verstandelijke wezens onderling verschillen. En iedere vorm, waardoor iets tot een bepaalde soort behoort, is een volmaaktheid. Alles bestaat dus vooraf in God, niet slechts met betrekking tot datgene, wat aan alle dingen gemeen is, maar ook met betrekking tot datgene, wat ze van elkander onderscheidt. Daarom staat het wezen van God, die elke volmaaktheid in zich bevat, niet in verhouding tot het wezen der dingen als iets algemeens tot het bijzondere, zoals b. v. de eenheid tot de veelheid, of het middelpunt tot de lijnen, maar wel als de volmaakte akt tot de onvolmaakte; men zou kunnen zeggen, dat het de verhouding is van mens tot dier, of van het volkomen getal zes tot de onvolkomen getallen, die er in vervat zijn. Door de volmaakte akt kan men natuurlijk de onvolmaakte kennen, niet alleen in het algemeen, maar ook door een eigen kennis. Wie b. v. weet wat een mens is, heeft een eigen kennis van wat een dier is, en wiet weet wat het getal zes is, heeft een eigen kennis van het getal drie. Bijgevolg kan God, die in zijn wezen iedere volmaaktheid draagt van welk ander wezen ook, en zelf m&#233;&#233;r, in zijn wezen alles kennen door een eigen kennis. De eigen natuur van elk wezen is immers maar een deelhebben aan de goddelijke volmaaktheid. En God zou zichzelf niet volkomen kennen, als Hij niet wist, op welke verschillende wijze iets aan zijn volmaaktheid deelachtig kan worden, en Hij zou de natuur van het zijn niet volkomen begrijpen, als Hij alle zijnswijzen niet kende. Daarom heeft God een eigen kennis van alle dingen, in zover ze onderling onderscheiden zijn. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>6</articulus>
  <type>ad</type>
  <index>1</index>
  <reference>1.14.6.ad</reference>
  <nl>Iets zo kennen; zoals het in de kennende is, kan op twee manieren verstaan worden : ten eerste kan het bijwoord zo slaan op de kenwijze, beschouwd van de kant van het gekende, en dan is het gezegde onjuist; niet altijd toch kent de kennende het gekende object naar het wezen dat het in de kennende heeft; het oog kent immers de steen niet naar het wezen dat hij in het oog heeft, maar door het kenbeeld, dat in het oog is, kent het oog de steen, naar het wezen dat hij buiten het oog heeft; en zelfs wanneer men het gekende kent, naar het wezen dat het in de kennende heeft, dan nog kent men het naar het wezen dat het buiten het kennend wezen bezit; wanneer het verstand zijn eigen kennen kent, kent het de steen, naar de verstandelijke wezenheid die hij in het verstand heeft, maar het kent ook de steen, naar zijn stoffelijk wezen buiten het verstand. Ten tweede kan het bijwoord zo op de kenwijze slaan, beschouwd van de kant van de kennende. En dan mag men zeggen, dat de kennende het gekende alleen kent, zoals het in de kennende is, want hoe volmaakter het gekende in de kennende is, des te volmaakter is ook de wijze van kennen. Bijgevolg moet men zeggen, dat God niet alleen weet, dat de dingen in Hem zelf zijn, maar ook, dat Hij de dingen in hun eigen natuur kent omdat ze in Hem vervat zijn, en Hij kent ze naarmate ze op volmaakter wijze in Hem zijn. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>6</articulus>
  <type>ad</type>
  <index>2</index>
  <reference>1.14.6.ad</reference>
  <nl>De verhouding van het wezen van het schepsel tot het wezen van God is die van een onvolmaakte tot de volmaakte akt. Zo leidt het wezen van het schepsel niet voldoende tot de kennis van Gods wezen, maar wel andersom. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>6</articulus>
  <type>ad</type>
  <index>3</index>
  <reference>1.14.6.ad</reference>
  <nl>Een en hetzelfde ding kan het verscheidene niet verklaren, wanneer het er op gelijken voet mee staat. Maar Gods wezen overtreft alle wezens. Dus kan het alles verklaren, in zover het op verschillende wijzen mededeelbaar is aan, en navolgbaar door verschillende schepselen. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>7</articulus>
  <type>arg</type>
  <index>1</index>
  <reference>1.14.7.arg</reference>
  <nl>Men beweert, dat de kennis van God van het een naar het ander overgaat. Gods kennis toch is geen hebbelijkheid, maar wel een akt. Maar volgens de Wijsgeer, IIe Boek Over de waarschijnlijkheidsoordelen (Xe H., Nr 1) kan hij, die de hebbelijkheid der wetenschap heeft, verschillende dingen tegelijk kennen, terwijl hij, wiens kennis in een akt bestaat, maar een ding ineens kent. Welnu, God kent vele dingen, zichzelf nl. en al het overige, zoals hierboven bewezen is (IIe en Ve Art). Hij kent dus niet alles tegelijk, maar gaat over van het een naar het ander. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>7</articulus>
  <type>arg</type>
  <index>2</index>
  <reference>1.14.7.arg</reference>
  <nl>Het uitwerksel kennen door zijn oorzaak, is overgaan van het een naar het ander. Maar God kent de dingen buiten Hem, door zichzelf, zoals een gevolg door een .oorzaak. Dus gaat zijn kennis over van het een naar het ander. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>7</articulus>
  <type>arg</type>
  <index>3</index>
  <reference>1.14.7.arg</reference>
  <nl>God kent welk schepsel ook beter dan wij. Maar wij kennen de uitwerkselen in hun geschapen oorzaken, en daarom gaan we van de oorzaken over naar het veroorzaakte. Bijgevolg moet dat ook in God zo gebeuren. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>7</articulus>
  <type>sc</type>
  <index>1</index>
  <reference>1.14.7.sc</reference>
  <nl>Daartegenover staan echter de volgende woorden van Augustinus (XVe Boek Over de Drie-eenheid, XIVe H.) : &#171; God ziet de dingen niet elk afzonderlijk, noch &#233;&#233;n voor &#233;&#233;n, alsof zijn blik van het een naar het ander overging, maar Hij ziet alles in &#233;&#233;n blik &#187;. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>7</articulus>
  <type>co</type>
  <index>1</index>
  <reference>1.14.7.co</reference>
  <nl>Gods kennis gaat geenszins over van het een naar het ander. Dat blijkt hieruit : wij kunnen op twee wijzen overgaan van het een naar het ander. Ten eerste, door gewone opeenvolging, zoals wanneer wij, na iets begrepen te hebben ons naar iets anders wenden om het eveneens te begrijpen. Ten tweede, bij wijze van oorzakelijkheid, wanneer we nl. door de beginselen komen tot de kennis der gevolgtrekkingen. Natuurlijk kan de eerste kenwijze aan God niet worden toegeschreven. Verschillende dingen immers, die achtereenvolgens gekend worden, wanneer elk van die dingen in zichzelf beschouwd wordt, worden tegelijk gekend, wanneer wij ze kennen in &#233;&#233;n beginsel: zo kennen we in het geheel alle delen tegelijk, en zien we verschillende dingen tegelijk, die door een spiegel weerkaatst worden. Welnu, God ziet alles in &#233;&#233;n beginsel, dat Hij zelf is, zoals wij vroeger gezegd hebben (Ve Art.). Daarom ziet Hij alles tegelijk, en niet achtereenvolgens. Ook de tweede manier om van het naar het andere over te gaan komt aan God niet toe. Ten eerste, omdat die tweede wijze de eerste veronderstelt : wie immers overgaat van de beginselen naar de gevolgtrekkingen, beschouwt beide niet tegelijk. Ten tweede, omdat die kenwijze eigen is aan hem, die van het gekende naar het ongekende overgaat. Bijgevolg kent men het tweede nog niet, wanneer men het eerste kent. Het tweede ziet men dus ook niet in, maar door het eerste. Eerst herleidt men de uitwerkselen tot hun oorzaken, en zo ziet men het tweede in het eerste, bereikt men de eindterm, en dan eerst houdt de voortgang op. Daar God echter zijn uitwerkselen in zichzelf kent als in hun oorzaak, gaat Hij niet over van het een naar het ander. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>7</articulus>
  <type>ad</type>
  <index>1</index>
  <reference>1.14.7.ad</reference>
  <nl>Het kennen kan op zichzelf &#233;&#233;n zijn, en toch kan men in het ene het vele kennen, zoals we hierboven gezegd hebben (Leerstelling). </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>7</articulus>
  <type>ad</type>
  <index>2</index>
  <reference>1.14.7.ad</reference>
  <nl>God kent geenszins door een Hem vooraf bekende oorzaak sommige Hem vroeger onbekende uitwerkselen, maar Hij kent de uitwerkselen in hun oorzaak. Daarom gaat zijn kennis niet over van het een naar het ander. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>7</articulus>
  <type>ad</type>
  <index>3</index>
  <reference>1.14.7.ad</reference>
  <nl>God ziet de uitwerkselen der geschapen oorzaken in hun oorzaken veel beter dan wij, maar niet zo, dat de kennis der uitwerkselen bij Hem veroorzaakt wordt door de kennis der geschapen oorzaken, zoals bij ons. Dus gaat zijn kennis niet over van het een naar het ander. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>8</articulus>
  <type>arg</type>
  <index>1</index>
  <reference>1.14.8.arg</reference>
  <nl>Men beweert, dat de kennis van God de oorzaak van de dingen niet is. Origenes immers in zijn Commentaar op de Brief aan de Romeinen (VIIe Boek, over Rom., 8, 30) : &#171; De reden, waarom iets zal gebeuren is niet, dat God weet, dat het zal gebeuren, maar God weet het, omdat het zal gebeuren &#187;. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>8</articulus>
  <type>arg</type>
  <index>2</index>
  <reference>1.14.8.arg</reference>
  <nl>Is er een oorzaak, dan is er een gevolg. Welnu, Gods kennis is eeuwig. Indien ze dus de oorzaak is van de geschapen wezens, dan zijn de geschapen wezens eeuwig. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>8</articulus>
  <type>arg</type>
  <index>3</index>
  <reference>1.14.8.arg</reference>
  <nl>Het kenbare bestaat voor de kennis en is er de maat van, zoals gezegd wordt in het Xe Boek der Metaphysica (IXe B., Ie H., Nr 14). Wat echter later komt en gemeten wordt, kan onmogelijk een oorzaak zijn. Dus is de kennis van God de oorzaak van de dingen niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>8</articulus>
  <type>sc</type>
  <index>1</index>
  <reference>1.14.8.sc</reference>
  <nl>Dit is echter strijdig met het gezag van Augustinus, die in het XVe Boek Over de Drie-eenheid (XIIIe H.) zegt : &#171; Al de schepselen, &#233;n de geestelijke, &#233;n de lichamelijke, kent God niet omdat ze bestaan, maar ze bestaan, omdat Hij ze kent &#187;. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>8</articulus>
  <type>co</type>
  <index>1</index>
  <reference>1.14.8.co</reference>
  <nl>De kennis van God is de oorzaak van de dingen. Ze verhoudt zich immers tot alle geschapen dingen, zoals de kennis van de kunstenaar tot het kunstwerk. Welnu, de kennis van de kunstenaar is de oorzaak van het kunstwerk, omdat de kunstenaar werkt door middel van zijn verstand. Daarom is de verstandelijke kenvorm het beginsel van de werking, zoals de warmte het beginsel is van de verwarming. Men lette er echter op, dat een natuurvorm geen beginsel der handeling is, in zover hij in degene blijft, aan wie hij het zijn schenkt, maar wel in zover er in hem een drang is om te werken. Op dezelfde manier is ook de verstandelijke kenvorm geen beginsel van handeling in zover hij in de kennende blijft, doch alleen in zover er een drang bijkomt om te werken, en dat hangt af van de wil. Dezelfde verstandelijke kenvorm toch doet dienst voor tegenovergestelde dingen, want de kennis van tegenovergestelde dingen is &#233;&#233;n en dezelfde. Daarom zou een kenvorm nooit een bepaald uitwerksel hebben, wanneer het streefvermogen hem niet tot een bepaald object beperkte, zoals in het IXe Boek der Metaphysica gezegd wordt (VIIIe B., Ve H., Nr 3). Het is dus duidelijk, dat God de dingen veroorzaakt door zijn verstand, daar zijn kennis &#233;&#233;n is met z&#8217;n zijn. Bijgevolg is zijn kennis, in zover ze gepaard gaat met zijn wil, de oorzaak van de dingen. Daarom noemt men de goddelijke kennis, die de dingen veroorzaakt : de goedkeurende kennis. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>8</articulus>
  <type>ad</type>
  <index>1</index>
  <reference>1.14.8.ad</reference>
  <nl>Origenes heeft alleen die kennis in het oog, die geen oorzakelijkheidsbeginsel is, tenzij de wil er bij aansluit. Wanneer hij echter zegt, dat God zekere dingen voor af weet, omdat ze zullen gebeuren, dan moet men dit verstaan van oorzaak en gevolgtrekking, en niet van oorzaak en gevolg. Wanneer immers sommige dingen toekomstig zijn, dan heeft God ze vooraf gekend; maar toch zijn ze de oorzaak van Gods kennis niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>8</articulus>
  <type>ad</type>
  <index>2</index>
  <reference>1.14.8.ad</reference>
  <nl>Gods kennis is de oorzaak van de dingen, overeenkomstig de wijze, waarop de dingen gekend zijn. God kent echter de dingen niet als bestaand van alle eeuwigheid af, en bijgevolg, hoewel Gods kennis eeuwig is, zijn daarom de schepselen nog niet eeuwig. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>8</articulus>
  <type>ad</type>
  <index>3</index>
  <reference>1.14.8.ad</reference>
  <nl>De natuurdingen staan midden tussen Gods kennis en de onze. Wij toch ontlenen ons kennis aan de natuurdingen, God veroorzaakt ze door zijn kennis. Zoals de kenbare natuurdingen v&#243;&#243;r onze kennis bestaan en onze kenvorm zijn, zo bestaat Gods kennis v&#243;&#243;r de dingen en is zij hun vorm, juist zoals een huis midden tussen de kennis staat van de bouwmeester die het optrekt, en van hem, die het na de bouw ziet staan. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>9</articulus>
  <type>arg</type>
  <index>1</index>
  <reference>1.14.9.arg</reference>
  <nl>Men beweert, dat God het niet-zijnde niet kent. Hij kent immers alleen het ware; welnu, het ware en het zijnde zijn omkeerbaar. Dus kent God het niet-zijnde niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>9</articulus>
  <type>arg</type>
  <index>2</index>
  <reference>1.14.9.arg</reference>
  <nl>De kennis veronderstelt een gelijkenis tussen de kennende en het gekende. Maar het niet-zijnde kan onmogelijk gelijken op God, die het zijn zelf is. Bijgevolg kan het niet-zijnde door God niet gekend worden. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>9</articulus>
  <type>arg</type>
  <index>3</index>
  <reference>1.14.9.arg</reference>
  <nl>Gods kennis is de oorzaak van wat Hij kent. Maar zij is de oorzaak niet van het niet-zijnde, want het niet-zijnde heeft geen oorzaak. Dus kent God het niet-zijnde niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>9</articulus>
  <type>sc</type>
  <index>1</index>
  <reference>1.14.9.sc</reference>
  <nl>Dit is echter strijdig met het woord van de Apostel in de Brief aan de Romeinen (4, 17) : &#171; God noemt evengoed de dingen die niet zijn, als diegene, die zijn &#187;. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>9</articulus>
  <type>co</type>
  <index>1</index>
  <reference>1.14.9.co</reference>
  <nl>God kent alles wat is, hoe het ook is. Het is echter niet onmogelijk, dat iets wat absoluut genomen, niet is, in een zeker opzicht wel is. Absoluut genomen, is datgene, wat in akt is; wat echter niet in akt is, is slechts in aanleg, &#243;f ten opzichte van God, &#243;f ten opzichte van het schepsel; &#243;f in zover iets het actief vermogen heeft om iets te verwezenlijken, &#243;f in zover iets passief geschikt is om tot akt gebracht te worden, ook kan er een mogelijkheid bestaan, &#243;f om het uit te denken, &#243;f om het te verbeelden, &#243;f om het hoe dan ook uit te drukken. Alles wat schepselen kunnen uitwerken, denken of uitspreken, evenals alles wat Hij zelf kan voortbrengen, dit alles is bijgevolg door God gekend, zelfs wanneer het niet in akt is. En zo kan men zeggen dat God ook het niet-zijnde kent. Tussen de dingen nu, die niet in akt zijn, moet er onderscheid gemaakt worden. Er zijn er immers, die nu niet in akt zijn, maar die eens waren of ooit zullen zijn. En die dingen kent God door zijn kennis van aanschouwing, want zijn kennis, die zijn wezen zelf is, wordt gemeten door de eeuwigheid, die geheel de tijd omvat, zonder opeenvolging van ogenblikken, zodat Gods blik op dit ogenblik op heel de tijd slaat, alsook op alle dingen, op welke stond zij ook zijn, als op dingen die op dit ogenblik in zijn tegenwoordigheid zijn. Andere dingen liggen wel in Gods vermogen of in dat van het schepsel, maar bestaan niet, bestonden nooit, en zullen nooit bestaan. En die dingen kent God niet door een kennis van aanschouwing, maar door een kennis van eenvoudig begrijpen : die kennis noemt men zoo, omdat de dingen, die wij zien, een onderscheiden wezenheid hebben buiten hem, die ze ziet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>9</articulus>
  <type>ad</type>
  <index>1</index>
  <reference>1.14.9.ad</reference>
  <nl>Wat niet in akt is, is waar, in zover het in aanleg is: het is immers waar, dat die dingen in aanleg zijn, en zo worden zij door God gekend. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>9</articulus>
  <type>ad</type>
  <index>2</index>
  <reference>1.14.9.ad</reference>
  <nl>God is het zijn zelf, en alles is in die maat waarin het aan Gods gelijkenis deelachtig wordt, zoals alles warm is, in de mate waarin het deelachtig is aan de warmte. Daarom wordt ook datgene, wat in aanleg is, door God gekend, hoewel het niet in akt is. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>9</articulus>
  <type>ad</type>
  <index>3</index>
  <reference>1.14.9.ad</reference>
  <nl>De oorzaak van de dingen is Gods kennis, aangesloten bij zijn wil. Daarom moet niet alles wat God kent zijn, of geweest zin, of zullen zijn, maar alleen datgene waarvoor Hij wil of toelaat, dat het is. God kent die dingen niet als zijnde, maar als kunnende zijn. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>arg</type>
  <index>1</index>
  <reference>1.14.10.arg</reference>
  <nl>Men beweert, dat God het kwaad niet kent. Het verstand, zegt de Wijsgeer in het IIIe Boek Over de Ziel (VIe H., Nr 5), dat niet in aanleg is, kent het gemis niet. Welnu, &#171; het kwaad is het gemis van het goed &#187;, zoals Augustinus zegt (Belijdenissen, IIIe B., VIIe H., en Enchiridion, XIe H.). Daar Gods verstand nooit in aanleg is, maar altijd in akt, zoals uit het voorgaande blijkt (IIe Art.), kent Hij het kwaad niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>arg</type>
  <index>2</index>
  <reference>1.14.10.arg</reference>
  <nl>Iedere kennis veroorzaakt het gekende, of wordt er door veroorzaakt. Maar Gods kennis is de oorzaak van het kwaad niet, en wordt er ook niet door veroorzaakt. Dus slaat Gods kennis niet op het kwaad. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>arg</type>
  <index>3</index>
  <reference>1.14.10.arg</reference>
  <nl>Alles wordt gekend, &#243;f door een gelijkenis er van, &#243;f door iets wat er aan tegenovergesteld is. Welnu, alles wat God kent, kent Hij door zijn wezen, zoals vroeger gezegd is (IIe en Ve Art.). Maar Gods wezen is geen gelijkenis van het kwaad, en is er ook het tegenovergestelde niet van, want niets is het tegendeel van Gods wezen, zoals Augustinus zegt in het XIIe Boek van De Godsstad (IIe H.). Dus kent God het kwaad niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>arg</type>
  <index>4</index>
  <reference>1.14.10.arg</reference>
  <nl>Al wat men niet door het gekende zelf, maar door iets anders kent, kent men onvolledig. Welnu, God kent het kwaad niet door zichzelf, want dan was er kwaad in Hem, daar het gekende in de kennende is. Kent Hij dus het kwaad door iets anders, nl. door het goede, dan kent Hij het onvolledig. Welnu, dit is onmogelijk, want geen kennis is in God onvolmaakt. Bijgevolg kent God het kwaad niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>sc</type>
  <index>1</index>
  <reference>1.14.10.sc</reference>
  <nl>Het Boek der Spreuken zegt echter (15, 2) : &#171; Hel en verderf liggen bloot v&#243;&#243;r Gods oog &#187;. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>co</type>
  <index>1</index>
  <reference>1.14.10.co</reference>
  <nl>Wie iets volkomen kent, weet ook alles wat er mee gebeuren kan. welnu, er zijn goede dingen, die door het kwaad kunnen bedorven worden, en daarom zou Gods kennis van het goede niet volmaakt zijn, als hij het kwaad niet kende. Alles echter is kenbaar, in zover het is. Daar dus het kwaad naar zijn wezen een gemis is van het goed, kent God het kwaad, door het feit zelf, dat Hij het goede kent; zoals men de duisternis kent door het licht. Zo zegt Dionysius in het Boek Over de Goddelijke Namen (VIIIe H.) dat God de duisternis ziet door zichzelf, terwijl Hij haar niet anders ziet dan door het licht. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>ad</type>
  <index>1</index>
  <reference>1.14.10.ad</reference>
  <nl>Die woorden van de Wijsgeer betekenen, dat het verstand, dat niet in aanleg is, het gemis niet kent door een gemis dat in hem is. En dit sluit aan bij wat de Wijsgeer vroeger gezegd had over het punt en het onverdeelbare, die door gemis van verdeling gekend worden; de enkelvoudige en onverdeelbare vormen zijn immers alle slechts in aanleg in ons verstand, en niet in akt. Waren zij er in akt, dan zouden wij ze niet kennen door een gemis. Op die manier kennen de afgescheiden zelfstandigheden de enkelvoudige dingen. Bijgevolg kent God het kwaad niet door een gemis in Hem, maar door het tegenovergestelde goed. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>ad</type>
  <index>2</index>
  <reference>1.14.10.ad</reference>
  <nl>Gods kennis is geen oorzaak van het kwaad, echter wel van het goed, waardoor het kwaad gekend wordt. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>ad</type>
  <index>3</index>
  <reference>1.14.10.ad</reference>
  <nl>Hoewel het kwaad geenszins het tegenovergestelde is van Gods wezen, dat door geen kwaad kan worden aangetast, toch is het het tegenovergestelde van Gods uitwerkselen, die Hij door zijn wezen kent, en door die uitwerkselen te kennen, kent Hij ook het kwaad, dat er tegenover staat. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>ad</type>
  <index>4</index>
  <reference>1.14.10.ad</reference>
  <nl>Iets in iets anders te kennen is minder volmaakt, met betrekking tot iets wat kenbaar is in zichzelf. Maar het kwaad is niet kenbaar in zichzelf, want het hoort tot zijn begrip, dat het een gemis is van het goed. Dus kan het niet bepaald noch gekend worden, tenzij door het goed. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>11</articulus>
  <type>arg</type>
  <index>1</index>
  <reference>1.14.11.arg</reference>
  <nl>Men beweert, dat God de dingen in het bijzonder niet kent. Gods verstand immers is onstoffelijker dan &#8217;s mensen verstand. Welnu, ons verstand kent de dingen niet in het bijzonder, juist om zijn onstoffelijkheid, maar zoals de Wijsgeer zegt in het IIe Boek Over de Ziel (Ve H., Nr 6) heeft het verstand het algemene, de zintuigen het bijzondere tot voorwerp. Dus kent God de dingen niet in het bijzonder. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>arg</type>
  <index>2</index>
  <reference>1.14.10.arg</reference>
  <nl>Bij ons worden de dingen in het bijzonder alleen door die vermogens gekend, die van de stof niet-geabstraheerde kenbeelden ontvangen. Maar in God zijn de dingen geheel ontdaan van alle stoffelijkheid. Dus kent God de dingen niet in het bijzonder. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>arg</type>
  <index>3</index>
  <reference>1.14.10.arg</reference>
  <nl>Iedere kennis geschiedt door een afbeeldsel. Maar in God kunnen er geen afbeeldsels zijn van het bijzondere als zodanig, daar het beginsel der bijzonderheid de stof is; deze nu is alleen in aanleg een zijnde, en is dus geheel en al verschillend van God, die zuivere akt is. Dus kent God de dingen niet in het bijzonder. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>sc</type>
  <index>1</index>
  <reference>1.14.10.sc</reference>
  <nl>Daartegenover staat echter het getuigenis van het Boek der Spreuken (16, 2) : &#171; Alle wegen der mensen liggen bloot v&#243;&#243;r Zijn oog. &#187; </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>co</type>
  <index>1</index>
  <reference>1.14.10.co</reference>
  <nl>God kent de dingen in het bijzonder. Alle volmaaktheden immers, die we in de schepselen aantreffen, bestaan op verhevener wijze vooraf bij God, zoals we hierboven gezien hebben (IVe Kw., II Art.). Welnu, voor ons is het een volmaaktheid, de dingen in het bijzonder te kennen. Bijgevolg moet God de dingen kennen in het bijzonder. Volgens de Wijsgeer toch is het onmogelijk, dat iets door ons zou gekend worden en niet door God, zodat hij in het 1e Boek Over De Ziel (Ve H., Nr 10) en in het IIIe Boek der Metaphysica (IIe B., IVe H., Nr 15) tegen Empedocles aanvoert, dat God het meest onverstandig wezen zou zijn, wanneer een twist onder de mensen voor Hem verdoken bleef. Maar de volmaaktheden, die in de lagere wezens van elkander onderscheiden zijn, zijn in God enkelvoudig en niet van elkaar onderscheiden, en daarom, hoewel wij door verschillende vermogens, van de ene kant het algemene en het onstoffelijke, van de andere kant het bijzondere en het stoffelijke kennen, kent God beide door zijn enkelvoudig verstand. Hoe dit nu mogelijk is, hebben sommigen op de volgende wijze willen verklaren : God, zeiden ze, kent het bijzondere door de algemene oorzaken; alles toch, wat in het bijzonder ding is, ontstaat door een algemene oorzaak. En dit maken ze duidelijk door het volgend voorbeeld : een sterrenkundige die al de algemene bewegingen van de hemel kent, kan ook al de toekomstige zon- of maansverduisteringen voorspellen. Maar die verklaring volstaat niet, want elk individueel ding verkrijgt weliswaar door de algemene oorzaken verschillende vormen en krachten, maar hoe men ook die vormen en krachten onderling verbindt, toch worden de dingen nooit vereenlingd, tenzij door de individueel-bepaalde stof. Wie b. v. Socrates kent, omdat hij blank is, of de zoon van Sophroniscus, of wat dan ook, zou hem niet kennen in zover hij die bepaalde mens is. Evenmin zou God op de hier bedoelde manier het bijzondere kennen in zijn bijzonderheid. Daarom zeiden anderen, dat God de dingen in het bijzonder kent, door de algemene oorzaken toe te passen op de bijzondere uitwerkselen. Maar dat is onzin, want men kan onmogelijk iets op iets anders toepassen indien men het niet vooraf kent; zodat die toepassing onmogelijk de reden kan zijn, waarom men het bijzondere kent, daar ze integendeel de kennis van het bijzondere veronderstelt. Daarom zeggen wij, dat, aangezien God de oorzaak van de dingen is door zijn kennis, zoals hierboven gezegd is (VIIIe Art.), deze even ver reikt als zijn oorzakelijkheid. Welnu, Gods kracht is niet bepaald tot de vormen waardoor iets deel heeft aan een algemene natuur, maar strekt zich ook tot de stof uit, zoals we later zullen bewijzen (XLIVe Kw., 2e Art.). Bijgevolg moet ook Gods kennis zich uitstrekken tot het bijzondere, dat door de stof ge&#239;ndividualiseerd wordt. Want daar Hij de dingen buiten Hem kent door zijn wezen, in zover zijn wezen de dingen voorstelt &#8212; het is immers het oorzakelijkheidsbeginsel dat ze voortbrengt &#8212; moet zijn wezen volstaan om alles te kennen, wat door Hem ontstaat; niet alleen in het algemeen, maar ook in het bijzonder. Hetzelfde zou gezegd moeten worden van de kennis van de kunstenaar, die niet alleen de vorm, maar het gehele ding voortbrengt. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>ad</type>
  <index>1</index>
  <reference>1.14.10.ad</reference>
  <nl>Ons verstand abstraheert het verstandelijk kenbeeld van zijn individuele beginselen, zodat dit kenbeeld de individuele beginselen niet afbeelden kan. Daarom kent ons verstand de dingen niet in het bijzonder. Maar het kenbeeld van Gods verstand, dat zijn wezen zelf is, is niet onstoffelijk door abstractie, maar uiteraard; het is immers het beginsel van alle beginselen waaruit een ding is samengesteld, zowel van de soortelijke als van de individuele. Bijgevolg kent God door dit kenbeeld de dingen niet alleen in het algemeen, maar ook in het bijzonder. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>ad</type>
  <index>2</index>
  <reference>1.14.10.ad</reference>
  <nl>Hoewel het kenbeeld van Gods verstand naar zijn wezen geenszins stoffelijk is, zoals het kenbeeld dat in de verbeelding of in de zintuigen ontvangen wordt, toch strekt het zich door zijn kracht uit, &#232;n tot het onstoffelijke &#232;n tot het stoffelijke. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>10</articulus>
  <type>ad</type>
  <index>3</index>
  <reference>1.14.10.ad</reference>
  <nl>Hoewel de stof van God verschilt omdat ze in aanleg is, toch heeft ze een zekere gelijkenis met het goddelijk zijn, in zover ze ten minste dat wezen heeft. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>12</articulus>
  <type>arg</type>
  <index>1</index>
  <reference>1.14.12.arg</reference>
  <nl>Men beweert, dat God het oneindige niet kan kennen. Het oneindige immers is als zodanig onbekend, want volgens de leer van de Wijsgeer in het IIIe Boek van de Physica (VIe H., Nr 6) is het oneindige van die aard, dat men steeds nieuwe delen kan voegen bij die, welke men reeds beschouwd heeft; en Augustinus zegt in het XIIe Boek van De Godsstad (XVIIIe H.) : &#171; Alles wat door kennis begrepen wordt, wordt door die kennis zelf eindig &#187;. Maar het oneindige kan onmogelijk eindig worden en kan dus ook niet door Gods kennis begrepen worden. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>12</articulus>
  <type>arg</type>
  <index>2</index>
  <reference>1.14.12.arg</reference>
  <nl>Wanneer men daar op antwoordt, dat wat op zichzelf oneindig is, eindig is met betrekking tot Gods kennis, dan kan men daar tegen aanvoeren, dat het tot het begrip van het oneindige behoort, dat men het niet geheel kan doortrekken, en tot het begrip van het eindige, dat men het wel kan doortrekken, zoals gezegd wordt in het IIIe Boek der Physica (IVe H. Nr. 2). Maar het oneindige kan n&#243;ch door het eindige, n&#243;ch door het oneindige worden doorgetrokken, zoals bewezen wordt in het VIe Boek der Physica (VIIe H.). Het oneindige is dus niet eindig, n&#243;ch voor het eindige, n&#243;ch voor het oneindige. Dus is het oneindige ook niet eindig voor Gods oneindige kennis. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>12</articulus>
  <type>arg</type>
  <index>3</index>
  <reference>1.14.12.arg</reference>
  <nl>Gods kennis is de maat van het gekende. Welnu het is tegen het begrip van het oneindige, dat het gemeten wordt. Dus kan God het oneindige niet kennen. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>12</articulus>
  <type>sc</type>
  <index>1</index>
  <reference>1.14.12.sc</reference>
  <nl>Dit is echter strijdig met het woord van Augustinus in De Godsstad (XIIe Boek, XVIIIe H.) : &#171; Hoewel het oneindige door geen getal kan worden uitgedrukt, toch is het oneindige niet onvatbaar voor Hem, wiens kennis onberekenbaar is. &#187; </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>12</articulus>
  <type>co</type>
  <index>1</index>
  <reference>1.14.12.co</reference>
  <nl>God kent alles, niet alleen wat metterdaad bestaat, maar ook wat kan bestaan &#243;f door zijn kracht, &#243;f door de macht van een schepsel, zoals hierboven bewezen is (IXe Art.) Welnu die dingen zijn oneindig. Bijgevolg moet men aannemen dat God het oneindige kent. Gods kennis van aanschouwing slaat alleen op wat is, was, of zal zijn. Daarom zeggen sommigen, dat Gods schouwende kennis niet op het oneindige slaat, daar we niet aannemen, dat de wereld van alle eeuwigheid af bestaat, noch dat voortteling of beweging eeuwig zullen blijven voortduren, zodat de enkelingen in het oneindige zouden vermenigvuldigd worden. Maar bij nader overwegen blijkt, dat ook die kennis op het oneindige slaat; God kent immers ook de gedachten en de gevoelens des harten, en die zullen in het oneindige blijven voortbestaan. De reden nu waarom God het oneindige kent, is de volgende : de kennis van ieder kennend wezen reikt even ver als de vorm die het beginsel is van de kennis. Zo is b.v. het zinnelijk kenbeeld in het zintuig het afbeeldsel van &#233;&#233;n enkel individu, en daarom kan men er ook maar &#233;&#233;n individu door kennen. Het verstandelijk kenbeeld daarentegen is het afbeeldsel van het ding naar zijn soortelijke beginselen. Maar de soort kan medegedeeld worden aan een oneindig aantal individuen, en daarom kan ons verstand in een zekeren zin door het verstandelijk kenbeeld van de mens een oneindig aantal mensen kennen, niet naar wat ze onderling onderscheidt, maar naar de soortelijke natuur die aan allen medegedeeld is, want het verstandelijk kenbeeld stelt de mens niet voor met zijn individuele, maar met zijn soortelijke beginselen. Welnu, Gods wezen, waardoor Gods verstand de dingen kent, is een voldoende gelijkenis van alle dingen, die zijn of kunnen zijn, niet alleen naar de gemeenschappelijke beginselen van alles, maar ook naar eigen beginselen van alles, zoals uit het voorgaande artikel blijkt. Bijgevolg kent God een oneindig aantal dingen, ook in zover ze onderling onderscheiden zijn. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>12</articulus>
  <type>ad</type>
  <index>1</index>
  <reference>1.14.12.ad</reference>
  <nl>Het begrip oneindig kan, zoals de Wijsgeer zegt in het Ie Boek der Physica (IIe H. Nr. 10) op de hoegrootheid toegepast worden. Welnu, het behoort tot het begrip van de hoegrootheid, dat er verschillende delen in zijn. Om het oneindige, als oneindige te kennen, zou men dus het &#233;&#233;n deel na het ander moeten kennen. Maar op die manier kan men nooit het oneindige kennen, want hoe groot het aantal delen die men neemt, ook is, toch blijven er daarbuiten steeds over. God kent echter het oneindige, of een oneindig aantal dingen, niet door ze deel v&#243;&#243;r deel op te sommen, want zijn kennis omvat alles tegelijk, zonder opeenvolging, zoals hierboven gezegd is (VIIe Art.). Dus is er geen reden, waarom God het oneindige niet kan kennen </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>12</articulus>
  <type>ad</type>
  <index>2</index>
  <reference>1.14.12.ad</reference>
  <nl>Iets doortrekken veronderstelt opeenvolging van delen, en daarom kan het oneindige nooit doorgetrokken worden, n&#243;ch door het eindige, n&#243;ch door het oneindige. Maar om iets te omvatten volstaat het, er gelijk aan te zijn : dan toch zegt men, dat iets omvat wordt, wanneer niets er van buiten het omvattend wezen ligt. Het is dus strijdig met het begrip van het oneindige, dat het door iets oneindigs omvat wordt. Wat in zich oneindig is, kan eindig genoemd worden, vergeleken bij Gods kennis : daarmee bedoelt men, dat het kan omvat worden, al kan het niet doorgetrokken worden. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>12</articulus>
  <type>ad</type>
  <index>3</index>
  <reference>1.14.12.ad</reference>
  <nl>Gods kennis is geen hoegrootheidsmaat der dingen &#8212; die maat bestaat niet voor het oneindige &#8212; maar ze is de maat van het wezen en van de waarheid der dingen. Alles immers is deelachtig aan de waarheid van zijn natuur, in zover het een navolging is van Gods kennis, zoals het kunstwerk, in zover het met de opvatting van de kunstenaar overeenkomt. Zelf wanneer sommige dingen oneindig waren in aantal, bv. een oneindig aantal mensen, of oneindig naar de aaneensluitende hoegrootheid, bv. een oneindige lucht, zoals enige Ouderen meenden, dan zouden die dingen toch een bepaalde en eindige wezenheid hebben, daar hun wezen beperkt zou zijn tot zekere bepaalde naturen. Ze zouden dus door Gods kennis gemeten kunnen worden. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>13</articulus>
  <type>arg</type>
  <index>1</index>
  <reference>1.14.13.arg</reference>
  <nl>Men beweert, dat God het wisselvallige in de toekomst niet kent. Uit een noodzakelijke oorzaak spruit een noodzakelijk gevolg voort. Welnu, Gods kennis is de oorzaak van het gekende, zoals hierboven bewezen werd (VIIIe Art.), en aangezien zijn kennis noodzakelijk is, zou ook datgene wat Hij kent noodzakelijk zijn. Dus kent God het wisselvallige niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>13</articulus>
  <type>arg</type>
  <index>2</index>
  <reference>1.14.13.arg</reference>
  <nl>In een voorwaardelijke stelling volgt op een volstrekt-noodzakelijk antecedent, een volstrekt-noodzakelijk consequent. Want antecedent en consequent staan onderling in dezelfde verhouding als beginsel en gevolgtrekking. Welnu, uit noodzakelijke beginselen volgen alleen noodzakelijke gevolgtrekkingen, zoals bewezen wordt in het 1e Boek van het tweede werk Over de Redenering (VIe H., Nr 8). Maar de volgende voorwaardelijke stelling : Indien God vooraf wist dat dit wisselvallige gebeuren zal, dan moest het gebeuren, is waar : God kent immers alleen het ware. Welnu, in die voorwaardelijke stelling is het antecedent volstrekt noodzakelijk &#232;n omdat het eeuwig is, &#232;n omdat het wordt uitgedrukt als voorbij zijnde. Bijgevolg moet ook de gevolgtrekking volstrekt noodzakelijk zijn. Maar dan is alles, wat God kent, noodzakelijk en reikt zijn wetenschap niet tot het wisselvallige. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>13</articulus>
  <type>arg</type>
  <index>3</index>
  <reference>1.14.13.arg</reference>
  <nl>Al wat onder Gods wetenschap valt moet noodzakelijk zijn, want alles wat wij op wetenschappelijke wijze kennen moet noodzakelijk zijn, en Gods kennis heeft nog groter zekerheid dan de onze. Welnu geen enkele wisselvalligheid van de toekomst is noodzakelijk, en bijgevolg kent God het wisselvallige in de toekomst niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>13</articulus>
  <type>sc</type>
  <index>1</index>
  <reference>1.14.13.sc</reference>
  <nl>Daartegenover staat echter, dat wij, Psalm 32, 13, lezen, met betrekking tot de mensen : &#171; Hij die hun hart vormde, kent al hun werken. &#187; Maar het werk van de mensen is wisselvallig, daar het van hun vrijen wil afhangt. Dus kent God de wisselvalligheden van de toekomst. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>13</articulus>
  <type>co</type>
  <index>1</index>
  <reference>1.14.13.co</reference>
  <nl>We bewezen vroeger (IXe Art.), dat God alles kent, niet alleen wat in akt is, maar ook alles wat in zijn macht ligt of in die van het schepsel. Welnu, onder die dingen zijn er, die met betrekking tot ons, toekomstig en wisselvallig zijn. Bijgevolg kent God het wisselvallige in de toekomst. Om dit duidelijk te maken, moet er op gewezen worden, dat iets wisselvalligs op twee manieren kan beschouwd worden. Ten eerste, in zich zelf, in zover het reeds in akt is; men beschouwt het dan noch als toekomstig, maar als tegenwoordig, noch als wisselvallig, maar als bepaald. Daarom kan iets wisselvalligs op die wijze met onfeilbare zekerheid gekend worden, bv. door het gezicht, zoals wanneer ik Socrates zie zitten. Ten tweede kan het wisselvallige beschouwd worden in zijn oorzaak; zo beschouwd, is het toekomstig en wisselvallig, en nog onbepaald, daar wisselvallige oorzaken tegenovergestelde dingen kunnen voortbrengen. Op die tweede wijze beschouwd, valt het wisselvallige niet met zekerheid onder een of andere kennis, en wie een wisselvallig uitwerksel alleen in zijn oorzaak kent, moet tevreden zijn met een onzekere kennis er van. God echter kent de wisselvallige dingen niet alleen in hun oorzaken, maar ook naar de wijze waarop zij in zichzelf in akt zijn. En ofschoon de wisselvallige dingen achtereenvolgens gebeuren, kent God de wisselvallige dingen niet &#233;&#233;n voor &#233;&#233;n, zoals ze in zichzelf zijn &#8212; zo kennen wij ze &#8212; maar Hij kent ze alle tegelijk, daar zijn kennis, zoals zijn wezen, door de eeuwigheid gemeten wordt. Welnu, de eeuwigheid bestaat geheel en al tegelijk, en omvat heel de tijd. Daarom is alles, wat in de tijd gebeurt, van alle eeuwigheid af bij God aanwezig, niet alleen omdat, zoals sommigen zeggen, de begrippen der dingen bij Hem aanwezig zijn, maar ook omdat zijn blik van alle eeuwigheid af op alles valt, zoals het bij Hem tegenwoordig is. Zo is het duidelijk, dat God het wisselvallige op onfeilbare wijze kent, in zover het, als iets tegenwoordigs, onder zijn goddelijke blik valt. De dingen zelf echter houden daarom niet op, met betrekking tot hun oorzaken toekomstig en wisselvallig te zijn. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>13</articulus>
  <type>ad</type>
  <index>1</index>
  <reference>1.14.13.ad</reference>
  <nl>Ofschoon de hoogste oorzaak noodzakelijk is, toch kan het uitwerksel wisselvallig zijn, om de onmiddellijke oorzaak. Zo is het ontkiemen van een plant wisselvallig, omdat de onmiddellijke oorzaak wisselvallig is. En op dezelfde wijze is hetgeen God kent wisselvallig, om de ondergeschikte oorzaken, ofschoon Gods kennis, als eerste oorzaak, noodzakelijk is. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>13</articulus>
  <type>ad</type>
  <index>2</index>
  <reference>1.14.13.ad</reference>
  <nl>Die tegenwerping werd door sommigen weerlegd als volgt: de vooropstelling : God wist, dat dit wisselvallige gebeuren zou, is niet noodzakelijk, maar wisselvallig, want al is het voorbij, toch slaat ze op de toekomst. Dit is echter geen reden waarom dit antecedent niet meer noodzakelijk zou zijn : wat immers betrekking heeft op de toekomst, moet het noodzakelijk gehad hebben, zelfs indien het toekomstige toevallig niet verwezenlijkt wordt. Anderen zeiden, dat dit antecedent wisselvallig is, omdat het samengesteld is uit iets noodzakelijks en iets wisselvalligs, zoals de stelling : Socrates is een blanke, toevallig is. Dit is echter ook verkeerd, want in die stelling : God wist dat dit wisselvallige gebeuren zou, is wisselvallig alleen het voorwerp van het werkwoord, en niet het voornaamste deel der stelling. Daarom hangt de wisselvalligheid of de noodzakelijkheid, de waarheid of de valsheid van de stelling niet af van het wisselvallig of noodzakelijk karakter van datgene, waarover gesproken wordt. Het kan immers even waar zijn, dat ik gezegd heb : &#171; De mens is een ezel, &#187; als dat ik gezegd heb : &#171; Socrates loopt &#187; of : &#171; God bestaat &#187;; en hetzelfde moet men zeggen van het noodzakelijke en het wisselvallige. We moeten dus aannemen, dat het antecedent volstrekt noodzakelijk is. Daaruit volgt echter niet dat ook de gevolgtrekking volstrekt noodzakelijk is, zoals sommigen menen. Als reden daarvan voeren ze aan, dat het antecedent slechts de verwijderde oorzaak is van de gevolgtrekking, die wisselvallig is om de onmiddellijke oorzaak. Maar die reden gaat niet op, want wanneer het antecedent een noodzakelijke, verwijderde oorzaak is, en de gevolgtrekking een wisselvallig gevolg, dan heeft men een valse voorwaardelijke zin. Zo is het b. v. vals, te zeggen : &#171; Als de zon oprijst, zal het gras opschieten. &#187; Wij zeggen dus, dat wanneer in het antecedent iets voorkomt dat tot de werking van de ziel behoort, de gevolgtrekking niet moet opgevat worden naar wat ze in zichzelf is, maar naar wat ze in het verstand is. Het zijn van iets in zichzelf is immers niet hetzelfde als het zijn er van in het verstand. Zegt men b. v. : &#171; Wat het verstand begrijpt, is onstoffelijk &#187;, dan moet verstaan worden, dat het onstoffelijk is, zoals het in het verstand is, en niet zoals het op zichzelf is. En evenzo, wanneer ik zeg : &#171; Wist God iets, dan moest het gebeuren &#187;, dan moet de gevolgtrekking begrepen worden, zoals ze onder Gods kennis valt, d. i. zoals het iets tegenwoordigs is. En zo beschouwd, is het even noodzakelijk als het antecedent. Want alles wat is, moet noodzakelijk zijn, zoals het is, zoals gezegd wordt in het Ie Boek Over het Oordeel (IXe H., Nr, 2.) </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>13</articulus>
  <type>ad</type>
  <index>3</index>
  <reference>1.14.13.ad</reference>
  <nl>De dingen die in de tijd gebeuren, kennen wij achtereenvolgens en in de tijd, maar God kent ze in zijn eeuwigheid, die boven elke tijd verheven is. Voor ons, die de wisselvallige dingen kennen als zodanig, zijn ze niet met zekerheid gekend, maar wel voor God, wiens kennis eeuwig is en boven de tijd verheven. Zo ook ziet iemand, die langs de weg stapt, diegenen niet, die achter hem komen, maar iemand, die van op een hoogte geheel de weg overschouwt, kan al diegenen zien, die op die weg zijn. Wat wij op wetenschappelijke wijze kennen, moet dus noodzakelijk zijn, ook op zichzelf, aangezien wij iets, wat op zichzelf een wisselvalligheid is der toekomst, op wetenschappelijke wijze niet kunnen kennen. Daarentegen moet wat God kent noodzakelijk zijn, met het oog op de manier waarop het onder Gods wetenschap valt, zoals we hierboven gezegd hebben (Antw. op de 10 Bed.), maar het moet niet noodzakelijk zijn, met betrekking tot zijn eigen oorzaken. De stelling : &#171; Al wat God kent, is noodzakelijk &#187;, wordt gewoonlijk bevestigd of ontkend, volgens men &#243;f het bevestigde ding, &#243;f de bevestiging zelf beschouwt. Heeft men het bevestigde ding in het oog, dan beschouwt men het ding zonder verband met Gods kennis, en dan is de stelling onwaar, want dan betekent ze : al wat God kent is noodzakelijk. Heeft men echter de bevestiging als zodanig in het oog, dan beschouwt men het ding in verband met Gods kennis, en dan is de stelling waar, want dan betekent ze : het is noodzakelijk, dat God die bevestiging kent. Sommigen brengen daar echter tegen in, dat dit onderscheid alleen opgaat met betrekking tot vormen, die kunnen gescheiden worden van het onderwerp, zoals wanneer we zeggen : &#171; Wat wit is, kan zwart zijn &#187;. Als bevestiging is dit vals, beweren ze, maar van het bevestigde ding is het waar. Wat immers wit is, kan zwart worden, maar het kan nooit waar zijn, dat iets wat wit is, zwart is. Maar met betrekking tot vormen, die niet kunnen gescheiden worden van het onderwerp gaat het onderscheid niet op, zoals wanneer we zeggen: &#171; Een zwarte raaf kan wit zijn &#187;: dit is onwaar, &#233;n als bevestiging, &#233;n als bevestigd ding. Welnu, door God gekend te zijn, kan van de dingen niet gescheiden worden, want wat God kent kan onmogelijk ongekend zijn voor Hem. Die tegenwerping zou opgaan, wanneer &#171; gekend zijn &#187; een geschiktheid was in het onderwerp; maar &#171; gekend zijn &#187; duidt integendeel een akt aan van hem, die iets kent, zodat men aan het gekende ding, zelf wanneer het altijd gekend is, iets kan toeschrijven wat er niet aan toekomt in zover het onder de kenakt valt: op die wijze zegt men van een steen, dat hij stoffelijk is op zichzelf, maar niet, in zover hij door het verstand gekend is. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>14</articulus>
  <type>arg</type>
  <index>1</index>
  <reference>1.14.14.arg</reference>
  <nl>Men beweert, dat God de uitdrukking van het oordeel niet kent. Het kennen daarvan immers is eigen aan ons verstand, in zover het samenstelt en verdeelt. Maar in het verstand van God is er geen samenstelling, en bijgevolg kent God de uitdrukking van het oordeel niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>14</articulus>
  <type>arg</type>
  <index>2</index>
  <reference>1.14.14.arg</reference>
  <nl>Iedere kennis geschiedt volgens een zekere gelijkenis. Welnu, in God is er geen gelijkenis met de uitdrukking van het oordeel, daar Hij volkomen enkelvoudig is. Dus kent God de uitdrukking van het oordeel niet. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>14</articulus>
  <type>sc</type>
  <index>1</index>
  <reference>1.14.14.sc</reference>
  <nl>We lezen echter, Psalm 93, 11 : &#171; God kent 's mensen gedachten &#187;. Welnu, de uitdrukking van het oordeel is onder de gedachten begrepen. Dus kent God de uitdrukking van het oordeel. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>14</articulus>
  <type>co</type>
  <index>1</index>
  <reference>1.14.14.co</reference>
  <nl>Aangezien het in de macht van ons verstand ligt, oordelen te kunnen uitdrukken, en God alles kent wat in Zijn macht ligt of in die van zijn schepsel, moet Hij ook de uitdrukking kennen van al de oordelen, die kunnen gevormd worden. Maar zoals Hij het stoffelijke kent op onstoffelijke, het samengestelde op enkelvoudige wijze, zo kent Hij ook de uitdrukking van het oordeel, maar niet door oordelen uit te drukken, als was in zijn verstand de samenstelling en de verdeling, die door die uitdrukking verondersteld worden; Hij kent ze echter door zijn enkelvoudig verstand, dat van alles de wezenheid kent. Dit zou ook met ons het geval zijn, indien wij, door in te zien wat mens is, alles inzagen wat van de mens kan gezegd worden. Echter is dit niet het geval met ons, omdat ons verstand moet overgaan van het ene begrip naar het ander, daar een bepaald verstandelijk kenbeeld maar &#233;&#233;n ding voorstelt. Daarom zien we niet onmiddellijk alles wat in dit begrip vervat is, wanneer wij het begrip mens vormen, maar we zien dat maar in, het &#233;&#233;n na het ander, en van het ander onderscheiden. Daarom moeten we ook onze verschillende begrippen bij elkaar brengen, door samenstelling en verdeling, en zo een oordeel uitdrukken. Het kenbeeld echter van Gods verstand, nl. zijn wezen zelf, volstaat om alles te kennen. In de kennis van zijn wezen kent Hij het wezen van alle dingen, en alles wat met de dingen kan gebeuren. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>14</articulus>
  <type>ad</type>
  <index>1</index>
  <reference>1.14.14.ad</reference>
  <nl>Die tegenwerping zou opgaan, indien God de uitdrukking van het oordeel kende, door zelf het oordeel uit te drukken. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>14</articulus>
  <type>ad</type>
  <index>2</index>
  <reference>1.14.14.ad</reference>
  <nl>De samenstelling die we vinden in de uitdrukking van het oordeel betekent een zeker zijn van de dingen. Zo is God door Zijn zijn, dat zijn wezen is, de gelijkenis van alles wat door de uitdrukking van het oordeel wordt te kennen gegeven. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>15</articulus>
  <type>arg</type>
  <index>1</index>
  <reference>1.14.15.arg</reference>
  <nl>Men beweert, dat Gods kennis veranderlijk is. De kennis immers staat in betrekking tot het gekende. Welnu, alles wat een betrekking met het schepsel insluit, wordt aan God toegekend met een begin in de tijd, en verandert met de schepselen. Dus is Gods kennis veranderlijk, naar de wijziging, die de schepselen ondergaan. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>15</articulus>
  <type>arg</type>
  <index>2</index>
  <reference>1.14.15.arg</reference>
  <nl>Al wat God kan verwezenlijken, dat kent Hij. Maar Hij kan m&#233;&#233;r dan wat Hij verwezenlijkt. Dus kan Hij ook m&#233;&#233;r kennen, dan wat Hij kent. Zijn kennis kan bijgevolg aangroeien en verminderen, en dus veranderen. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>15</articulus>
  <type>arg</type>
  <index>3</index>
  <reference>1.14.15.arg</reference>
  <nl>God wist, dat Christus zou geboren worden. Maar nu weet Hij dat niet meer, daar Christus niet meer moet geboren worden. Dus weet God niet alles wat; Hij wist, en is zijn kennis veranderlijk. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>15</articulus>
  <type>sc</type>
  <index>1</index>
  <reference>1.14.15.sc</reference>
  <nl>In de Brief van Jacobus (1, 17) lezen we echter : &#171; Bij God bestaat verandering noch schijn van afwisseling &#187;. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>15</articulus>
  <type>co</type>
  <index>1</index>
  <reference>1.14.15.co</reference>
  <nl>Aangezien Gods kennis zijn zelfstandigheid zelf is, zoals hierboven bewezen is (IVe Art.), moet, evenals zijn zelfstandigheid geheel onveranderlijk is, (IXe Kw., Ie Art.) ook zijn kennis geheel onveranderlijk zijn. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>15</articulus>
  <type>ad</type>
  <index>1</index>
  <reference>1.14.15.ad</reference>
  <nl>De hoedanigheden van Heer, Schepper, en dergelijke, drukken een betrekking uit tot de schepselen, op zichzelf beschouwd; maar Gods kennis staat in betrekking met de schepselen, in zover ze in Hem zijn, want iets is metterdaad gekend, in zover het in de kennende is. Welnu, de geschapen dingen zijn onveranderlijk in God, maar veranderlijk in zichzelf. Men kan ook antwoorden, dat Heer, Schepper, en dergelijke woorden, betrekkingen uitdrukken, die het gevolg zijn van werkingen, waarvan het eindpunt in de schepselen ligt, zoals deze op zichzelf zijn; de betrekkingen worden aan God dan ook op veranderlijke wijze toegekend, volgens de verandering in de schepselen. Kennis en liefde en dergelijke drukken daarentegen betrekkingen uit, die het gevolg zijn van werkingen, die in God zelf zijn, en daarom worden ze Hem op onveranderlijke wijze toegekend. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>15</articulus>
  <type>ad</type>
  <index>2</index>
  <reference>1.14.15.ad</reference>
  <nl>God weet wat Hij zou kunnen uitwerken, maar niet uitwerkt. Maar uit het feit, dat Hij m&#233;&#233;r kan dan Hij doet, volgt niet, dat Hij m&#233;&#233;r kan kennen dan Hij kent; tenzij alleen wanneer men spreekt van de kennis van aanschouwing, volgens welke men zegt, dat God kent wat op een bepaalden tijd in akt is. Uit het feit echter, dat Hij weet hoe zekere dingen, die niet zijn, zouden kunnen zijn, of andere, die zijn, ook niet konden zijn, volgt niet, dat zijn kennis veranderlijk is, maar alleen, dat Hij de verandering in de dingen kent. Was er iets dat God nu niet kent, en nadien kent, dan zou zijn kennis veranderen. Maar dit is onmogelijk, daar God alles wat is, of op een zeker tijdstip kan zijn, in zijn eeuwigheid kent. Wanneer men dan veronderstelt, dat iets op een zeker tijdstip gebeurt, is het ook noodzakelijk, dat het van alle eeuwigheid af door God gekend is. We moeten dus niet toegeven, dat God m&#233;&#233;r kan kennen dan Hij kent, want die stelling betekent dat Hij iets eerst niet kent, en daarna wel kent. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>15</articulus>
  <type>ad</type>
  <index>3</index>
  <reference>1.14.15.ad</reference>
  <nl>De oude Nominalisten hielden staan, dat het hetzelfde is, te zeggen : Christus wordt geboren, Christus moet geboren worden, en Christus is geboren; door die driedubbele stelling wordt immers hetzelfde, nl. de geboorte, uitgedrukt. Dit zou voldoende verklaren, dat God nu weet, wat Hij ooit wist, want Hij weet nu, dat Christus geboren is, en dat is hetzelfde als te weten, dat Christus moest geboren worden. Die verklaring is echter onjuist, &#233;n omdat verschillende rede-delen een verschillende uitdrukking van het oordeel uitmaken, &#233;n omdat daaruit volgt, dat een stelling, die &#233;&#233;ns waar is, altijd waar blijft, wat niet strookt met wat de Wijsgeer leert, wanneer hij in het Boek Over de Praedicamenten (IIIe H., Nr 22) zegt, dat de volzin : Socrates zit, waar is, als Socrates zit, en onwaar, als hij opstaat. Dus moet toegegeven worden, dat de stelling : Alles wat God wist, weet Hij, onwaar is, wanneer men ze verstaat van de dingen, die door die stelling bedoeld worden. En toch volgt daar niet uit, dat Gods kennis veranderlijk is. Want evenals zij geen wijziging ondergaat omdat God weet, dat een ding op dit ogenblik is, en daarna niet meer, zo ondergaat ze ook geen wijziging, wanneer Hij weet, dat een oordeel op dit ogenblik waar is, en later onwaar. Kende Hij de uitdrukking van het oordeel door oordelen uit te drukken, d. i. door samenstelling en verdeling, zoals wij haar kennen, dan was zijn kennis veranderlijk. Onze kennis toch verandert, &#243;f omdat iets eerst waar is, en daarna onwaar, zoals b. v. wanneer we hetzelfde blijven menen over een zaak die veranderd is, &#243;f omdat we van mening veranderen, en b. v. eerst menen, dat iemand zit, en daarna, dat hij niet zit. Bij God zijn echter beide wijzigingen uitgesloten. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>16</articulus>
  <type>arg</type>
  <index>1</index>
  <reference>1.14.16.arg</reference>
  <nl>Men beweert, dat God geen bespiegelende kennis van de dingen heeft. De kennis van God is immers de oorzaak van de dingen, zoals hierboven bewezen is (VIIIe Art). Maar een bespiegelende kennis is de oorzaak van het gekende niet. Dus is Gods kennis niet bespiegelend. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>16</articulus>
  <type>arg</type>
  <index>2</index>
  <reference>1.14.16.arg</reference>
  <nl>De bespiegelende kennis veronderstelt abstractie, wat aan Gods kennis niet toekomt. Bijgevolg is zijn kennis niet bespiegelend. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>16</articulus>
  <type>sc</type>
  <index>1</index>
  <reference>1.14.16.sc</reference>
  <nl>Van een ander standpunt uit, kan men aanvoeren, dat men aan God het edelste moet toeschrijven. Welnu, de bespiegelende kennis is edeler dan de praktische, zoals blijkt uit wat de Wijsgeer zegt in het begin der Metaphysica (Ie B., 1e H., Nr 12). Bijgevolg heeft God een bespiegelende kennis van de dingen. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>16</articulus>
  <type>co</type>
  <index>1</index>
  <reference>1.14.16.co</reference>
  <nl>Een kennis is &#243;fwel zuiver bespiegelend, &#243;fwel zuiver praktisch, &#243;fwel bespiegelend en praktisch onder een verschillend opzicht. Dat blijkt hieruit, dat een kennis op drie manieren bespiegelend kan zijn. Ten eerste, door het gekende zelf, dat een ding is, dat door de kennende niet kan uitgevoerd worden; van die aard is de kennis, die wij hebben van de natuur en van God. Ten tweede, door de wijze waarop we iets kennen, en van die aard is de kennis van een bouwmeester, die aan een huis denkt, en al de algemene eigenschappen van een huis bepaalt, verdeelt en beschouwt. Wanneer men dat doet, dan beschouwt men op bespiegelende wijze iets wat gemaakt kan worden, maar men beschouwt het niet in zover het gemaakt kan worden. Iets kan gemaakt worden, door de vorm toe te passen op de stof, en niet door het te herleiden tot zijn algemene beginselen. Ten derde door het doel : door het doel toch verschilt het praktisch verstand van het bespiegelend, zoals gezegd wordt in het IIIe Boek Over de Ziel (Xe H., Nr 2), want het eerste beoogt het maken van iets, het tweede, de beschouwing van de waarheid. Wanneer dan een bouwmeester overlegt, hoe hij een huis kan bouwen, maar niet met het doel om het te bouwen, doch alleen om te weten hoe het kan gebouwd worden, dan is zijn overleg bespiegelend, om het doel er van, hoewel het op iets uitvoerbaars slaat. De kennis, die bespiegelend is om het gekende, is dan ook zuiver bespiegelend, en die, welke bespiegelend is om de wijze van beschouwen of om het doel, is onder verschillend opzicht praktisch en bespiegelend. Maar wanneer ze dienstbaar gemaakt wordt aan het voortbrengen van iets, dan is ze zonder meer praktisch. Volgens die gegevens moeten we zeggen, dat Gods kennis van zichzelf zuiver bespiegelend is. Hij is immers niet iets uitvoerbaars. Van al het andere echter heeft Hij &#233;n een bespiegelende, &#233;n een praktische kennis : een bespiegelende, volgens de wijze, waarop Hij de dingen beschouwt, want al wat wij op bespiegelende wijze kennen door bepaling en verdeling, kent God op een veel volmaakter manier. Van de dingen, die Hij kan voortbrengen, maar nooit voortbrengt, heeft Hij geen praktische kennis, wanneer men bedoelt : praktisch door het doel; een praktische kennis heeft Hij alleen van de dingen, die Hij op een of ander ogenblik voortbrengt. Ook het kwaad valt onder die kennis, zowel als het goede, ofschoon het door God niet verwezenlijkt wordt, en wel in zover God het toelaat, verhindert, ordent, juist zoals de ziekten onder de praktische kennis van de dokter vallen, in zover hij ze door zijn kunst geneest. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>16</articulus>
  <type>ad</type>
  <index>1</index>
  <reference>1.14.16.ad</reference>
  <nl>Gods kennis is geen oorzaak van Hem zelf, maar van het overige, waarvan Hij zekere dingen metterdaad voortbrengt, nl. wat op een of ander ogenblik van de tijd verwezenlijkt wordt, terwijl andere dingen in zijn macht liggen en Hij ze verwezenlijken kan, en toch nooit verwezenlijkt. </nl>
  </lemma>
<lemma>
    <liber>1</liber>
  <quaestio>14</quaestio>
  <articulus>16</articulus>
  <type>ad</type>
  <index>2</index>
  <reference>1.14.16.ad</reference>
  <nl>Niet aan de bespiegelende kennis als zodanig, maar aan de bespiegelende kennis van de mens is het eigen, haar voorwerp aan de dingen te ontlenen. Op de bedenking, die van een ander standpunt uitging, antwoorden we, dat de kennis van de dingen, die men uitwerken kan, niet volmaakt is, wanneer men die dingen niet kent in zover ze voortgebracht kunnen worden. Aangezien Gods kennis in elk opzicht volmaakt is, moet Hij de dingen, die Hij kan uitwerken, in dit opzicht kennen, en niet alleen in zover ze kunnen beschouwd worden. Daarom mist Hij de verhevenheid der bespiegelende kennis niet, want alles wat buiten Hem ligt, ziet Hij in zichzelf. Welnu, zichzelf kent Hij op bespiegelende wijze, en daarom heeft Hij in de bespiegelende kennis van zichzelf &#233;n een bespiegelende, &#233;n een praktische kennis van al het overige. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus />
  <type>pr</type>
  <index>1</index>
  <reference>1.15.pr</reference>
  <nl>Na Gods kennis, moeten we de idee&#235;n beschouwen. Hieromtrent stellen wij drie vragen : 1e) Zijn er idee&#235;n? 2e) Zijn er meerdere of slechts &#233;&#233;n enkele? 3e) Zijn er idee&#235;n voor al wat God kent? </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>1</articulus>
  <type>arg</type>
  <index>1</index>
  <reference>1.15.1.arg</reference>
  <nl>Men beweert, dat er geen idee&#235;n zijn. Dionysius zegt immers in zijn Boek Over de Goddelijke Namen (VIIe H.), dat God de dingen niet kent door een idee. Welnu, idee&#235;n dienen alleen maar om er door te komen tot de kennis van de dingen. Bijgevolg zijn er geen idee&#235;n. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>1</articulus>
  <type>arg</type>
  <index>2</index>
  <reference>1.15.1.arg</reference>
  <nl>God kent alles in zichzelf, zoals uit het voorgaande blijkt (XIVe Kw., Ve Art.). Maar Hij kent zichzelf niet door een idee. Dus ook het overige niet. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>1</articulus>
  <type>arg</type>
  <index>3</index>
  <reference>1.15.1.arg</reference>
  <nl>De idee zou beginsel zijn van kennis en van werking. Maar het goddelijk wezen is een voldoende beginsel om alles te kennen en uit te werken. Dus is het nutteloos, idee&#235;n aan te nemen. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>1</articulus>
  <type>sc</type>
  <index>1</index>
  <reference>1.15.1.sc</reference>
  <nl>Daartegenover staat echter, dat Augustinus zegt in het Boek der drie en tachtig Vraagstukken (XLVIe Kw.) : &#171; Zoveel kracht ligt er in de idee&#235;n, dat niemand een wijze kan zijn, zolang hij ze niet begrijpt &#187;. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>1</articulus>
  <type>co</type>
  <index>1</index>
  <reference>1.15.1.co</reference>
  <nl>Wij moeten aannemen, dat er in God idee&#235;n zijn. Het Grieks idea wordt in het Latijn immers vertaald door forma, d. i. : vorm; door idee&#235;n worden dan ook verstaan : de vormen van andere dingen, die buiten de dingen bestaan. Welnu, vormen die buiten de dingen zelf bestaan, kunnen een dubbele bestemming hebben, &#243;fwel het oerbeeld te zijn van het wezen, waarvan ze de vormen zijn, &#243;fwel een beginsel te zijn van de kennis er van, in de zin waarin gezegd wordt, dat de vorm van het gekende in de kennende is. Welnu, in beide gevallen moeten we aannemen dat er idee&#235;n bestaan. Dit blijkt hieruit, dat in al wat niet bij toeval ontstaat, de vorm noodzakelijk het einddoel is van het ontstaan van wat dan ook. Een werkende oorzaak zou immers niet werken om de vorm, indien hij geen gelijkenis van de vorm in zich droeg. Maar dit kan op een dubbele manier voorkomen : in sommige werkende oorzaken toch bestaat de vorm van het voort te brengen wezen vooraf in de natuur. Dit is nl. het geval met de wezens, die handelen door de natuur, zoals een mens, die een ander mens, en vuur, dat vuur voortbrengt. In andere werkende oorzaken bestaat de vorm vooraf in het verstand, nl. in de wezens, die handelen door het verstand; zo bestaat de gelijkenis van het huis vooraf in de geest van de bouwkundige. Welnu, die gelijkenis mag de idee van het huis genoemd worden, omdat de bouwkundige zich voorneemt, het huis op te trekken volgens de vorm, die hij in zijn geest ontwierp. Daar nu de wereld niet door louter toeval ontstaan is, maar geschapen werd door Gods scheppend verstand, zoals later zal bewezen worden (XIXe Kw., IVe Art., en XLVIe Kw., VIe Art.), is het noodzakelijk, dat er in het goddelijk verstand een vorm bestaat, naar welks gelijkenis de wereld geschapen is. En dat is juist een idee. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>1</articulus>
  <type>ad</type>
  <index>1</index>
  <reference>1.15.1.ad</reference>
  <nl>God kent de dingen niet volgens een idee, die buiten Hem bestaat. In die zin bestrijdt ook Aristoteles de mening van Plato over de idee&#235;n, die ze niet in het verstand plaatste, maar op zichzelf liet bestaan. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>1</articulus>
  <type>ad</type>
  <index>2</index>
  <reference>1.15.1.ad</reference>
  <nl>Hoewel God &#233;n zichzelf, &#233;n het overige kent door zijn wezen, toch is zijn wezen alleen het werkende beginsel van de andere dingen, en niet van zichzelf. Dus beantwoordt Gods wezen aan bet begrip van de idee, in zover het in verhouding wordt gebracht met de andere dingen, maar niet in zover het verband houdt met God zelf. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>1</articulus>
  <type>ad</type>
  <index>3</index>
  <reference>1.15.1.ad</reference>
  <nl>God is naar zijn wezen de gelijkenis van alle dingen. Bijgevolg is de idee in God niets anders dan zijn wezen. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>2</articulus>
  <type>arg</type>
  <index>1</index>
  <reference>1.15.2.arg</reference>
  <nl>Men beweert, dat er niet meerdere idee&#235;n zijn. In God immers is de idee zijn wezen. Welnu, er is maar &#233;&#233;n wezen van God. Dus is er ook maar &#233;&#233;n idee. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>2</articulus>
  <type>arg</type>
  <index>2</index>
  <reference>1.15.2.arg</reference>
  <nl>Evenals de idee, zijn ook kunst en wijsheid beginselen van kennis en van werking. Welnu, in God is maar &#233;&#233;n kunst en &#233;&#233;n wijsheid. Dus ook maar &#233;&#233;n idee. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>2</articulus>
  <type>arg</type>
  <index>3</index>
  <reference>1.15.2.arg</reference>
  <nl>Indien men zegt, dat de idee&#235;n vermenigvuldigd worden, naar hun verhouding tot verschillende schepselen, moet daar tegen aangevoerd worden, dat er van alle eeuwen af meerdere idee&#235;n zijn. Indien er dus meerdere idee&#235;n zijn, en de schepselen in de tijd ontstonden, dan is er iets tijdelijks de oorzaak van iets eeuwigs. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>2</articulus>
  <type>arg</type>
  <index>4</index>
  <reference>1.15.2.arg</reference>
  <nl>De verhouding tussen de idee&#235;n en de schepselen is een werkelijke verhouding, &#243;fwel in de schepsel en alleen, &#243;fwel ook in God. Welnu, in het eerste geval bestaat de veelheid der idee&#235;n niet van alle eeuwigheid af, omdat ook de schepselen niet van alle eeuwigheid af bestaan, want de idee&#235;n worden alleen volgens die verhoudingen vermenigvuldigd. Zijn die verhoudingen ook werkelijk in God, dan volgt daaruit, dat er buiten de veelheid der personen, nog een andere werkelijke veelheid in God is, en dit is tegen het woord van Damascenus, die in zijn Boek Over het ware Geloof (I B., Xe H.) zegt, dat in de Godheid alles &#233;&#233;n is buiten het niet-geboren zijn van de Vader, het geboren zijn van de Zoon, en de voortkomst van de H. Geest. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>2</articulus>
  <type>sc</type>
  <index>1</index>
  <reference>1.15.2.sc</reference>
  <nl>Daartegenover staat echter wat Augustinus zegt in het Boek der drie en tachtig Vraagstukken (XLVIe Kw.) : &#171; De idee&#235;n zijn de voornaamste vormen of wezenheden der dingen, die blijven en onveranderlijk zijn. Daarom zijn ze eeuwig en altijd gelijk, gedragen door het goddelijk verstand. En hoewel zij zelf noch oorsprong, noch einde hebben, toch zijn ze de oerbeelden waarnaar datgene gevormd wordt, wat een begin of einde kan hebben, of het inderdaad heeft &#187;. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>2</articulus>
  <type>co</type>
  <index>1</index>
  <reference>1.15.2.co</reference>
  <nl>We moeten aannemen, dat er meerdere idee&#235;n zijn. Voor het goed begrip daarvan onthoude men, dat de voornaamste werkende oorzaak in ieder uitwerksel op de eerste plaats het einddoel beoogt : zo beoogt b. v. de veldheer de orde in het leger. Welnu, volgens de leer van Aristoteles in het XIIe Boek der Metaphysica (XIe B., Xe H., Nr 1) is het goede, dat voortkomt uit de orde van het heelal, het beste wat in de dingen bestaat. Dus is de orde in het heelal ontstaan door de beschikking van God, en niet bij toeval, door een opeenvolging van werkende oorzaken, zoals door sommigen beweerd werd : God zou alleen het eerste schepsel geschapen hebben, dit schiep het tweede, en zo voort, totdat al de geschapen wezens ontstaan waren. Volgens die mening zou God alleen maar de idee van het eerste schepsel in zich dragen. Indien daarentegen de orde van het heelal onmiddellijk door God geschapen is, en door Hem bedoeld werd, dan draagt Hij ook noodzakelijk een idee van die orde in zich. Men kan zich immers geen begrip vormen van een geheel, wanneer men geen eigen begrip heeft van de delen waaruit het is samengesteld; een bouwkundige kan b. v. het plan niet opmaken van een huis, indien hij geen begrip heeft van elk deel. Daarom moeten de eigen begrippen van alle dingen in Gods geest zijn. Daarom zegt Augustinus in het Boek der drie en tachtig Vraagstukken (XLVIe Kw.), dat alle dingen door God geschapen zijn door hun eigen wezenheid. Daaruit volgt, dat er in het goddelijk verstand meerdere idee&#235;n zijn. Dat dit niet indruist tegen de enkelvoudigheid van God, is gemakkelijk om te begrijpen, wanneer men v&#243;&#243;r ogen houdt, dat de geest van hem, die iets voortbrengt, de idee van het voortgebrachte in zich draagt, als iets wat begrepen wordt, en niet als een kenbeeld waardoor we iets begrijpen, en wat de vorm is waardoor het verstand tot akt wordt gebracht. Zo draagt de geest van de bouwkundige de vorm van het huis in zich, als iets wat begrepen wordt, en volgens de gelijkenis er mee wordt het huis uit de bouwstof opgetrokken. Dat het goddelijk verstand meerdere dingen begrijpt, is in het geheel niet strijdig met zijn enkelvoudigheid; met Gods enkelvoudigheid zou het alleen strijdig zijn, dat zijn geest een vormgeving ontving van verschillende kenbeelden. Er zijn dus in het goddelijk verstand meerdere idee&#235;n, als iets wat begrepen wordt. Dit kan op de volgende wijze worden duidelijk gemaakt : God kent zijn eigen wezen volkomen; Hij kent het dus op al de wijzen, waarop het kenbaar is. Welnu, Gods wezen is niet alleen kenbaar zoals het is, op zichzelf genomen, maar ook zoals het volgens een zekere gelijkenis aan de schepselen kan medegedeeld worden. Maar ieder schepsel heeft zijn eigen aard, in zover het door deelhebben op een of andere manier gelijkvormig wordt met het goddelijk wezen. God kent dus zijn wezen in zover het kan afgebeeld worden door een bepaald schepsel, en daarom kent Hij zijn wezen, in zover het de eigen grond en de idee is van dit schepsel. En evenzo voor de overige. Zo blijkt het, dat God meerdere eigen begrippen kent van verschillende dingen, en dus meerdere idee&#235;n heeft. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>2</articulus>
  <type>ad</type>
  <index>1</index>
  <reference>1.15.2.ad</reference>
  <nl>De idee drukt Gods wezenheid niet uit, in zover ze een wezenheid is, maar in zover ze de gelijkenis of het oerbeeld is van een of ander ding. Dus zijn er meerdere idee&#235;n, omdat er meerdere begrippen zijn, die God kent door zijn &#233;&#233;ne wezenheid. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>2</articulus>
  <type>ad</type>
  <index>2</index>
  <reference>1.15.2.ad</reference>
  <nl>We schrijven aan God wijsheid en kunst toe, als middelen waardoor Hij kent; idee&#235;n daarentegen, als het voorwerp van zijn kennis. Welnu, door &#233;&#233;n blik kent God meerdere dingen, niet alleen in zover ze op zichzelf zijn, maar ook in zover ze gekend zijn, en op die manier kennen is de verschillenden aard der dingen begrijpen. Zo wordt van een bouwkundige gezegd, dat hij het huis kent, wanneer hij de vorm van het huis kent, zoals hij in de bouwstoffen moet gebracht worden. Maar wanneer hij die vorm alleen kent als een voorwerp van beschouwing, omdat hij zich van zijn kennis bewust is, dan kent hij de idee of het begrip van het huis. God kent echter niet alleen meerdere dingen door zijn wezen. Hij is zich door zijn wezen ook van die kennis bewust. Welnu, dat juist is meerdere begrippen van de dingen hebben, of meerdere idee&#235;n in zijn verstand hebben, als een voorwerp van kennis. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>2</articulus>
  <type>ad</type>
  <index>3</index>
  <reference>1.15.2.ad</reference>
  <nl>Die verhoudingen waardoor de idee&#235;n vermenigvuldigd worden niet veroorzaakt door de dingen, maar door het goddelijk verstand, dat zijn wezen beschouwt, met betrekking tot de dingen. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>2</articulus>
  <type>ad</type>
  <index>4</index>
  <reference>1.15.2.ad</reference>
  <nl>De verhoudingen waarop de vermenigvuldiging der idee&#235;n berust, bestaan niet in de schepselen, maar in God. Toch zijn ze geen werkelijke verhoudingen, zoals die waardoor de Personen onderscheiden worden, maar wel door God aanschouwde verhoudingen. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>3</articulus>
  <type>arg</type>
  <index>1</index>
  <reference>1.15.3.arg</reference>
  <nl>Men beweert, dat er in God geen idee&#235;n zijn voor al wat Hij kent. Er is immers geen idee van het kwaad in Hem, want dan zou er kwaad bestaan in Hem. En toch kent God het kwaad. Dus zijn er in Hem geen idee&#235;n voor al wat Hij kent. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>3</articulus>
  <type>arg</type>
  <index>2</index>
  <reference>1.15.3.arg</reference>
  <nl>Zoals vroeger bewezen is (XI Ve Kw., 9e Art.), kent God al wat niet is, nooit was en nooit zal zijn. Maar van die dingen kan Hij de idee in zich niet dragen. Dionysius zegt immers in het Boek Over de Goddelijke Namen (Ve H.), dat de oerbeelden als wilsbesluiten zijn van God, waardoor de dingen in hun eigen aard bepaald, en waardoor ze voortgebracht worden. Dus zijn er geen idee&#235;n voor al wat God kent. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>3</articulus>
  <type>arg</type>
  <index>3</index>
  <reference>1.15.3.arg</reference>
  <nl>God kent de eerste stof. Maar daar kan geen idee voor zijn, daar ze geen enkelen vorm heeft. Dus heeft God geen idee&#235;n van al wat Hij kent. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>3</articulus>
  <type>arg</type>
  <index>4</index>
  <reference>1.15.3.arg</reference>
  <nl>God kent niet alleen de soorten, maar ook de geslachten, de enkelingen, en de bijkomstigheden. Welnu, naar de opvatting van Plato, die volgens Augustinus (Boek der drie en tachtig Vraagstukken, XLVIe Kw.) &#8217;t eerst sprak van idee&#235;n, bestaan er geen idee&#235;n van die dingen. Dus heeft God geen idee&#235;n voor al wat Hij kent. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>3</articulus>
  <type>sc</type>
  <index>1</index>
  <reference>1.15.3.sc</reference>
  <nl>Hier kan men echter het volgende tegen inbrengen: zoals blijkt uit Augustinus, zijn de idee&#235;n het begrip der dingen, dat in God is. Welnu, van al wat Hij kent, draagt God het eigen begrip in zich. Dus draagt Hij in zich de idee van al wat Hij kent. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>3</articulus>
  <type>co</type>
  <index>1</index>
  <reference>1.15.3.co</reference>
  <nl>De idee&#235;n worden door Plato opgevat als beginselen van de kennis en van het ontstaan van de dingen. Welnu, de idee, zoals ze gedragen wordt door het goddelijk verstand, beantwoordt aan dit dubbel doel. Voor zover ze het beginsel is van het ontstaan van de dingen, kan ze oerbeeld genoemd worden, en behoort ze tot de praktische kennis. Voor zover ze echter het beginsel is van de kennis, wordt ze eigenlijk begrip genoemd, en kan ze ook behoren tot de schouwende kennis. Als oerbeeld staat ze dus in verhouding tot al wat door God in de tijd ooit wordt gemaakt. Als beginsel van kennis staat ze in verhouding tot al wat God kent, ook wanneer het op geen enkel ogenblik van de tijd bestaat, alsook tot al de dingen, die God kent volgens hun eigen begrip, en voor zover Hij ze kent door zijn schouwende kennis. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>3</articulus>
  <type>ad</type>
  <index>1</index>
  <reference>1.15.3.ad</reference>
  <nl>God kent het kwaad niet door een eigen begrip er van, maar door het begrip van het goede. Zo draagt Hij in zich de idee van het kwaad niet, noch als oerbeeld, noch als begrip. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>3</articulus>
  <type>ad</type>
  <index>2</index>
  <reference>1.15.3.ad</reference>
  <nl>God heeft geen praktische kennis van wat niet is, nooit zal zijn, en nooit was, hoewel Hij die kan hebben. Van zulke dingen heeft God geen idee, als een oerbeeld er van, maar alleen als begrip. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>3</articulus>
  <type>ad</type>
  <index>3</index>
  <reference>1.15.3.ad</reference>
  <nl>Plato zou volgens sommigen beweerd hebben, dat de stof ongeschapen is; dus kon hij er geen idee voor aannemen, maar alleen een mede-oorzaak. Wij echter beweren, dat de stof door God geschapen is, maar niet zonder een bepaalden vorm; daarom heeft ze in God haar idee, die evenwel niet onderscheiden is van de idee van het geheel, want de stof heeft op zichzelf geen zijn en is op zichzelf niet kenbaar. </nl>
  </lemma>
<lemma>
    <liber>1</liber>
  <quaestio>15</quaestio>
  <articulus>3</articulus>
  <type>ad</type>
  <index>4</index>
  <reference>1.15.3.ad</reference>
  <nl>Beschouwt men de idee als een oerbeeld, dan kunnen er geen verschillende idee&#235;n zijn voor de soort en voor het geslacht, omdat het geslacht nooit wordt verwezenlijkt, tenzij in een bepaalde soort. Ook voor die bijkomstigheden, die van het subject onafscheidbaar zijn, zijn er geen afzonderlijke idee&#235;n, omdat die bijkomstigheden samen met het subject ontstaan. Maar voor de bijkomstigheden, die aan het subject worden toegevoegd, zijn er afzonderlijke idee&#235;n : zo stelt de bouwkundige zich tegelijk met het kenbeeld van het huis al de bijkomstigheden voor, die uiteraard eigen zijn aan het huis; maar al wat er nog bijkomt, wanneer het huis gebouwd is, zoals schilderijen en dergelijke, stelt hij zich voor door een nieuw kenbeeld. Voor de enkelingen is er echter volgens Plato geen idee buiten die van de soort, zowel omdat zij ge&#239;ndividualiseerd worden door de stof, waarvan hij volgens sommigen beweerde, dat zij ongeschapen was en medeoorzaak van de idee, als omdat de natuur alleen de soort beoogt, en de enkelingen alleen voortbrengt om de soort te laten voortbestaan. Maar de goddelijke Voorzienigheid strekt zich niet alleen uit tot de soorten, maar ook tot de afzonderlijke dingen, zoals verder gezegd wordt (XXIIe Kw., 2e Art.). </nl>
  </lemma>
<lemma>
    <liber>1</liber>
  <quaestio>16</quaestio>
  <articulus />
  <type>pr</type>
  <index>1</index>
  <reference>1.16.pr</reference>
  <nl>Daar de kennis het ware tot voorwerp heeft, dienen wij, na de kennis van God, de waarheid te beschouwen. We verdeden die stof in acht artikelen : 1e) Is de waarheid in het ding of alleen in het verstand? 2e) Is zij alleen in het samenstellend en scheidend verstand? 3e) Hoe verhoudt zich het ware tot het zijnde? 4e) Hoe verhoudt zich het ware tot het goede? 5e) Is God waarheid? 6e) Zijn alle dingen waar door &#233;&#233;n ofwel door meerdere waarheden? 7e) Is de waarheid eeuwig? 8e) Is zij onveranderlijk? </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>1</articulus>
  <type>arg</type>
  <index>1</index>
  <reference>1.16.1.arg</reference>
  <nl>Men beweert, dat de waarheid niet alleen in liet verstand is, maar veeleer in de dingen. Augustinus verwerpt immers in het IIe Boek der Alleenspraken (Ve H.) de volgende begripsverklaring van de waarheid : &#171; Het ware is datgene wat men ziet &#187; : dan zouden immers de stenen, in de schoot der aarde verborgen, geen ware stenen zijn, want men ziet ze niet. Hij wijst ook die bepaling van de hand: &#171; Het ware is datgene wat op zichzelf is, zoals het de kennende schijnt te zijn, wanneer hij het wil en kan kennen &#187;. Volgens die verklaring toch zou iets niet waar zijn, indien niemand het kan kennen. Zijn bepaling luidt als volgt : &#171; Het ware is datgene, wat is &#187;. De waarheid schijnt dus in de de dingen te zijn, en niet in het verstand. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>1</articulus>
  <type>arg</type>
  <index>2</index>
  <reference>1.16.1.arg</reference>
  <nl>Al wat waar is, is waar door de waarheid. Indien de waarheid alleen in het verstand is, is niets waar, tenzij in zover het begrepen wordt, en dit is de dwaling van de oude wijsgeren, die meenden, dat al wat voor iemand waar schijnt, waar is, waaruit volgt, dat bevestigingen, die met elkaar in tegenspraak zijn, tegelijk waar zijn, daar zij tegelijk door verschillenden voor waar worden gehouden. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>1</articulus>
  <type>arg</type>
  <index>3</index>
  <reference>1.16.1.arg</reference>
  <nl>Wanneer iets een zekere hoedanigheid heeft door iets anders, dan vindt men die hoedanigheid in dit laatste op meer volmaakte wijze terug, zoals blijkt uit het tweede werk Over de Redenering (1e B., IIe H., Nr 15). Welnu, de mening of uitspraak is waar of verkeerd, door het zijn of niet-zijn van het ding, zoals de Wijsgeer zegt in het Boek Over de Praedicamenten (IIIe H., Nr 22). Dus is de waarheid veeleer in de dingen dan in het verstand. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>1</articulus>
  <type>sc</type>
  <index>1</index>
  <reference>1.16.1.sc</reference>
  <nl>Dit druist echter in tegen wat de Wijsgeer zegt in het VIe Boek der Metaphysica (Ve B., IVe H., Nr 1), dat het ware en het valse niet in de dingen zijn, maar in het verstand. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>1</articulus>
  <type>co</type>
  <index>1</index>
  <reference>1.16.1.co</reference>
  <nl>Zoals wij datgene, waar het begeervermogen naar streeft, goed noemen, zo noemen wij datgene, waar het verstand naar streeft, waar. Hierin echter verschilt het streefvermogen van het verstand of van welke kennis ook, dat er kennis is, in zover het gekende in de kennende is; streven is er daarentegen in zover de strevende naar het begeerde ding zelf streeft. Daaruit volgt, dat datgene, wat eindterm is van het streven, nl. het goed, in het begeerde ding, is, maar wat eindterm is van de kennis, nl. het ware, is in het verstand. Het goede nu is in het ding, in zover dit ding in verhouding staat tot het streefvermogen, en daarom wordt het begrip goedheid van het begeerlijk voorwerp overgedragen op het streefvermogen, zodat wij dit laatste goed noemen, omdat het een goed beoogt. Op dezelfde wijze dient het begrip waarheid overgedragen te worden van het verstand op het gekende ding, aangezien het ware in het verstand is, voor zover het verstand een gelijkvormigheid bezit met het gekende ding, zodat wij ook dit laatste waar noemen, omdat het in verhouding staat tot het verstand. Een gekend ding nu kan in verhouding staan tot een verstand, &#243;f uiteraard, &#243;f op bijkomstige wijze. Uiteraard staat het in verhouding tot dat verstand, waarvan het afhankelijk is naar z&#8217;n zijn; op bijkomstige wijze staat het in verhouding tot dat verstand, waarvoor het een kenobject kan zijn. Zo zouden wij b. v. kunnen zeggen, dat het huis uiteraard in verhouding staat tot het verstand van de bouwkundige, en op bijkomstige wijze tot het verstand van iemand van wie het niet afhangt. Welnu, men oordeelt niet over een ding volgens datgene, wat er op bijkomstige wijze aan toekomt, maar volgens datgene, wat er uiteraard aan toekomt. Daarom noemen wij een ding in volstrekte zin waar, volgens zijn verhouding tot dat verstand, waarvan het afhangt. Om die reden worden de kunstmatige dingen waar genoemd, met betrekking tot ons verstand; waar immers noemt men het huis, dat de gelijkenis vertoont van de vorm, die de bouwkundige in zijn geest ontworpen heeft, en waar noemt men ook een uitspraak, voor zover zij een ware kennis uitdrukt. Op dezelfde wijze noemen wij de natuurdingen waar, in zover zij gelijkvormig zijn met de denkbeelden van het goddelijk verstand; een ware steen immers is die, welke de natuur van de steen bezit, overeenkomstig het oerbeeld dat er van vooraf bestaat in het goddelijk verstand. Daarom is de waarheid voornamelijk in het verstand, en slechts op bijkomstige wijze in de dingen, voor zover deze in verhouding staan tot het verstand, als tot hun beginsel. In aansluiting met de gegeven verklaringen kan men van de waarheid verschillende bepalingen geven. Augustinus zegt immers in het Boek Over de Ware Godsdienst (XXXVIe H.) : &#171; De Waarheid is datgene, waardoor iets aangetoond wordt wat is &#187;; en Hilarius zegt in het Ve Boek Over de Drie-eenheid (Nr 14) : &#171; De Waarheid is het bekend maken en het in het licht stellen van het zijn &#187;, en die bepalingen hebben betrekking op de waarheid voor zover zij in het verstand is. Maar de bepaling die Augustinus geeft in het Boek Over de ware Godsdienst, t. a. pl.: &#171; Waarheid is de opperste gelijkvormigheid met het beginsel, zonder de minste ongelijkvormigheid &#187;; en een bepaling van Anselmus in zijn Samenspraak over de Waarheid (XIIe H.) : &#171; De Waarheid is een juistheid, die alleen door het verstand kan worden waargenomen &#187;, juist is toch datgene, wat met zijn beginsel overeenkomt, alsook een bepaling, die Avicenna geeft in zijn Metaphysica (VIIIe H.) : &#171; De waarheid van elk ding is een eigenschap van het zijn, dat er aan meegedeeld werd &#187;, al die bepalingen slaan op de waarheid van het ding, beschouwd met betrekking tot het verstand. Daarentegen is de bepaling : &#171; De waarheid is de overeenkomst van het ding en het verstand &#187;, voor het een zowel als voor het ander geldig. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>1</articulus>
  <type>ad</type>
  <index>1</index>
  <reference>1.16.1.ad</reference>
  <nl>Augustinus heeft het over de waarheid van het ding; en van het begrip van die waarheid sluit hij de verhouding uit tot ons verstand. Want wat bijkomstig is, moet uit iedere bepaling uitgesloten worden. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>1</articulus>
  <type>ad</type>
  <index>2</index>
  <reference>1.16.1.ad</reference>
  <nl>De oude wijsgeren namen niet aan, dat de soorten der natuurdingen voortkwamen van een of ander verstand, maar van het toevallen daar zij inzagen, dat het ware een verhouding meebrengt tot het verstand, moesten zij de waarheid der dingen laten bestaan in hun verhouding tot ons verstand; vandaar de bezwaren, die de Wijsgeer aanvoert in het IVe Boek der Metaphysica (t. a. pl.) Maar die bezwaren gaan niet op, indien wij aannemen, dat de waarheid van de dingen bestaat in hun verhouding tot het goddelijk verstand. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>1</articulus>
  <type>ad</type>
  <index>3</index>
  <reference>1.16.1.ad</reference>
  <nl>Hoewel de waarheid van ons verstand veroorzaakt wordt door de dingen, toch moet het begrip van de waarheid niet eerst en vooral in het ding zijn, evenmin als het begrip van de gezondheid eerder in het geneesmiddel is dan in het lichaam : niet de gezondheid toch van het geneesmiddel, maar zijn heelkracht brengt de gezondheid teweeg, daar een geneesmiddel geen gelijksoortige oorzaak is. En op gelijke wijze is het zijn van het ding, niet de waarheid er van, de oorzaak van de waarheid in het verstand. Om die reden zegt de Wijsgeer dan ook, dat de mening en de uitspraak waar zijn, omdat het ding is, en niet omdat het ding waar is. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>2</articulus>
  <type>arg</type>
  <index>1</index>
  <reference>1.16.2.arg</reference>
  <nl>Men beweert, dat de waarheid niet alleen in het samenstellend en scheidend verstand is. De Wijsgeer zegt immers in het IIIe Boek Over de Ziel (VIe H., Nr 7), dat, evenals de zintuiglijke waarneming van het eigen zinnelijk object altijd waar is, ook de verstandelijke kennis van de watheid altijd waar is. Welnu, noch in de zintuiglijke waarneming, noch in de verstandelijke kennis van wat de watheid is, komt samenstelling of scheiding voor. De waarheid is dus niet alleen in het samenstellend of scheidend verstand. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>2</articulus>
  <type>arg</type>
  <index>2</index>
  <reference>1.16.2.arg</reference>
  <nl>Isaac zegt in het Boek der Bepalingen, dat de waarheid bestaat in de overeenkomst van het ding en het verstand. Welnu, evenals de verstandelijke kennis overeen kan komen met de dingen in haar oordeel, zo kan zij het ook in haar enkelvoudig begrijpen. En hetzelfde geldt voor het zintuig, dat, het ding aanvoelt, gelijk het is. De waarheid is dus niet alleen in het samenstellend of scheidend verstand. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>2</articulus>
  <type>sc</type>
  <index>1</index>
  <reference>1.16.2.sc</reference>
  <nl>De Wijsgeer echter zegt in het VIe Boek der Metaphysica (Ve B., IVe H., Nr 1), dat er, noch in het verstand, noch in de dingen waarheid is, met betrekking tot de enkelvoudige termen en tot de watheid van de dingen. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>2</articulus>
  <type>co</type>
  <index>1</index>
  <reference>1.16.2.co</reference>
  <nl>Zoals wij in het vorig Artikel gezegd hebben, is het ware, volgens zijn eerste begrip, in het verstand. Welnu, elk ding is waar, in zover het de vorm heeft van zijn natuur. Daarom moet het verstand, in zover het iets kent, waar zijn, in zover het gelijkvormig is met het gekende, dat de vorm van het verstand is, in zover het kent. Daarom wordt de waarheid bepaald als de overeenkomst van het verstand en van het ding; de overeenstemming kennen, is dus de waarheid kennen. Dit ligt echter buiten het bereik van de zintuiglijke kennis. Ofschoon het gezicht een gelijkenis heeft van het zichtbaar ding, kent het toch de overeenkomst niet tussen het zichtbaar ding en zijn waarneming er van. Maar het verstand kan zijn overeenkomst kennen met het verstandelijk-kenbare, al kent het die niet, in zover het de watheid kent. Wanneer het echter oordeelt, dat het ding inderdaad zo is op zich zelf, zoals de kenvorm is, die het er van heeft, dan kent het voor het eerst de waarheid, en drukt het ze uit, en dat doet het verstand door samen te stellen en van elkaar te scheiden. In elke uitdrukking van het oordeel toch, past het verstand een vorm, die door het gezegde wordt aangeduid, toe op het ding, dat wordt aangeduid door het onderwerp, of scheidt het er die vorm van af. Daarom juist bevinden wij wel, dat de zintuiglijke waarneming van een of ander ding, of de verstandelijke kennis van de watheid, waar zijn, maar niet, dat ze de waarheid kennen of uitdrukken. En hetzelfde geldt voor de samengestelde uitspraken. Er kan dus waarheid zijn in de zintuiglijke waarneming, of in de verstandelijke kennis van de watheid, zoals in een ding dat waar is, maar niet zoals een gekend ding in de kennende is, wat toch ligt opgesloten in de betekenis van het woord waar. De volmaaktheid van het verstand is immers het ware, als zodanig gekend. En daarom treft men de waarheid in eigenlijke zin aan in het samenstellend of scheidend verstand, maar niet in de zintuiglijke waarneming, noch in de verstandelijke kennis van de watheid. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>2</articulus>
  <type>ad</type>
  <index>1</index>
  <reference>1.16.2.ad</reference>
  <nl>En die verklaring volstaat als antwoord op de bedenkingen. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>3</articulus>
  <type>arg</type>
  <index>1</index>
  <reference>1.16.3.arg</reference>
  <nl>Men beweert, dat het ware en het zijnde niet omkeerbaar zijn. Het ware is eigenlijk in het verstand, volgens het Ie Art. van deze Kwestie; het zijnde daarentegen is eigenlijk in de dingen. Bijgevolg zijn zij niet omkeerbaar. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>3</articulus>
  <type>arg</type>
  <index>2</index>
  <reference>1.16.3.arg</reference>
  <nl>Datgene wat zich uitstrekt tot het zijnde en het niet-zijnde is niet omkeerbaar met het zijnde, want het is waar, dat wat is, is, en dat wat niet is, niet is. Dus zijn het ware en het zijnde niet omkeerbaar. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>3</articulus>
  <type>arg</type>
  <index>3</index>
  <reference>1.16.3.arg</reference>
  <nl>De dingen waarvan het &#233;&#233;n de voorrang heeft op het ander, zijn blijkbaar niet omkeerbaar. Welnu, het ware heeft de voorrang op het zijnde, want het zijnde is niet denkbaar, tenzij als iets waars. Zij zijn dus niet omkeerbaar. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>3</articulus>
  <type>sc</type>
  <index>1</index>
  <reference>1.16.3.sc</reference>
  <nl>In het IIe Boek der Metaphysica (Ie B., a, Ie H., Nr 3) zegt de Wijsgeer echter : &#171; De dingen staan in dezelfde verhouding tot het zijn als tot de waarheid. &#187; </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>3</articulus>
  <type>co</type>
  <index>1</index>
  <reference>1.16.3.co</reference>
  <nl>Evenals het goede begeerlijk is, verhoudt het ware zich tot de kennis. Welnu, ieder ding is in die mate kenbaar, waarin het wezen heeft. Daarom wordt in het IIIe Boek Over de Ziel (VIIIe H. Nr 1) gezegd, dat de ziel in zekeren zin alles is, nl. door de zinnen en het verstand. Bijgevolg is het ware omkeerbaar met het zijnde, zowel als het goede. Maar evenals het goede aan het zijnde het begrip van het begeerlijk zijn toevoegt, zo voegt het ware er een verhouding aan toe tot het verstand. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>3</articulus>
  <type>ad</type>
  <index>1</index>
  <reference>1.16.3.ad</reference>
  <nl>Het ware is &#233;n in de dingen, &#233;n in het verstand, zoals hierboven gezegd werd (Ie Art.). Welnu, het ware, dat in de dingen is, is naar de werkelijkheid omkeerbaar met het zijnde, maar het ware dat in het verstand is, is omkeerbaar met het zijnde, zoals de voorstelling met het voorgestelde. Dit immers behoort tot het begrip van het ware, zoals op dezelfde plaats gezegd is. Men zou ook kunnen zeggen, dat ook het zijnde &#233;n in de dingen, &#233;n in het verstand is, zowel als het ware, behalve dit verschil, dat het ware hoofdzakelijk in het verstand is, en het zijnde hoofdzakelijk in de dingen. Dit verschil berust hierop, dat er tussen het ware en het zijnde een begripsonderscheid is. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>3</articulus>
  <type>ad</type>
  <index>2</index>
  <reference>1.16.3.ad</reference>
  <nl>Het niet-zijnde is uiteraard niet kenbaar, maar men kent het, voor zover het verstand het kenbaar maakt. Bijgevolg steunt het ware op het zijnde, in zover het niet-zijnde een begripsding is, dat bestaat in de opvatting van het verstand. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>3</articulus>
  <type>ad</type>
  <index>3</index>
  <reference>1.16.3.ad</reference>
  <nl>De stelling : Het zijnde kan niet begrepen worden zonder het begrip van het ware, kan op twee wijzen verklaard worden : eerst zo, dat men het zijnde niet kan kennen, zonder dat het begrip van het ware op die kennis volgt; en in die zin is de stelling juist; ten tweede zo, dat het zijnde niet kan gekend worden, tenzij ook het begrip van het ware gekend wordt, en deze verklaring is verkeerd. Omgekeerd kan men echter het ware niet kennen, zonder tevens het zijnde te kennen, want het zijnde valt onder het begrip van het ware. Hetzelfde doet zich voor, wanneer wij het denkbare vergelijken met het zijnde : men kan immers het zijnde niet denken, indien het niet denkbaar is; niettemin kan men het zijnde kennen, zonder zijn denkbaarheid te kennen. Zo is ook het zijnde, dat gekend is, waar, maar daarom kent men het ware nog niet, wanneer men het zijnde kent. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>4</articulus>
  <type>arg</type>
  <index>1</index>
  <reference>1.16.4.arg</reference>
  <nl>Men beweert, dat het goede naar het begrip het ware voorafgaat. Het meer algemene immers gaat, naar het begrip, vooraf, zoals blijkt uit het Ie Boek der Physica (Ve H., Nr 9). Welnu, het goede is algemener dan het ware, want het ware is een zeker goed, nl. het goed van het verstand. Dus gaat het goede, naar het begrip, het ware vooraf. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>4</articulus>
  <type>arg</type>
  <index>2</index>
  <reference>1.16.4.arg</reference>
  <nl>Het goede is in de dingen, het ware echter, in het samenstellend of scheidend verstand, zoals hierboven gezegd werd (IIe Art.). Maar datgene wat in de dingen is, gaat datgene vooraf, wat in het verstand is. Dus gaat het goede, naar het begrip, het ware vooraf. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>4</articulus>
  <type>arg</type>
  <index>3</index>
  <reference>1.16.4.arg</reference>
  <nl>De waarheid is een soort deugd, zoals blijkt uit het IVe Boek der Ethica (VIIe H., Nr 6, v.v.). Maar de deugd wordt gerangschikt onder het goede: zij is immers een goede hoedanigheid van de geest, zoals Augustinus zegt in het IIe Boek Over de Vrijheid van de Wil (XIXe H.). Dus gaat het goede het ware vooraf. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>4</articulus>
  <type>sc</type>
  <index>1</index>
  <reference>1.16.4.sc</reference>
  <nl>Hiertegen kan men echter inbrengen, dat datgene, wat bij een groter aantal wordt aangetroffen, naar het begrip vooraf gaat. Welnu, het ware is in zekere dingen, waarin het goede niet is, nl. in het object der mathematica. Dus gaat het ware het goede vooraf. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>4</articulus>
  <type>co</type>
  <index>1</index>
  <reference>1.16.4.co</reference>
  <nl>Hoewel het goede en het ware met het zijnde omkeerbaar zijn, in die zin, dat ze in hetzelfde ding zijn, toch ligt er een begripsonderscheid tussen beiden. Daarom gaat het ware, volstrekt gesproken, naar het begrip het goede vooraf. Dit blijkt hieruit : ten eerste, het ware staat dichter bij het zijnde, dat de voorrang heeft op het goede. Het ware immers staat onmiddellijk in betrekking met het zijn, en niet in een zeker opzicht: het begrip goed echter volgt op het zijn, voor zover het op een of andere wijze volmaakt is; dan is het immers begeerlijk. Ten tweede, de kennis komt van nature v&#243;&#243;r het streven. En daar het ware betrekking heeft op kennis, het goede echter op het streven, gaat het ware, naar het begrip, het goede vooraf. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>4</articulus>
  <type>ad</type>
  <index>1</index>
  <reference>1.16.4.ad</reference>
  <nl>Wil en verstand sluiten elkander in, want het verstand begrijpt de wil, en de wil wil, dat het verstand begrijpt. En daarom behoort ook het object van het verstand tot de dingen, die onder het voorwerp vallen van de wil, en andersom. Bijgevolg neemt het goede onder de begeerlijke dingen de plaats in van het algemene, en het ware, die van het bijzondere; maar voor de verstandelijk-kenbare dingen is het andersom. Uit het feit dus, dat het ware een zeker goed is, besluit men terecht, dat het goede de voorrang heeft onder de begeerlijke dingen, maar niet, dat het zonder beperking het ware voorafgaat. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>4</articulus>
  <type>ad</type>
  <index>2</index>
  <reference>1.16.4.ad</reference>
  <nl>Datgene gaat, naar het begrip, vooraf, wat het eerst in de waarneming valt van het verstand. Welnu, het verstand begrijpt eerst het zijnde, vervolgens ziet het in, dat het het zijnde kent; ten derde, dat het het zijnde begeert. Bijgevolg worden de begrippen gerangschikt als volgt : ten eerste het begrip zijnde, ten tweede, het begrip waar, en ten derde, het begrip goed, hoewel het goede in de dingen is. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>4</articulus>
  <type>ad</type>
  <index>3</index>
  <reference>1.16.4.ad</reference>
  <nl>De deugd, die wij Waarheid noemen, is niet de waarheid volgens de gewone betekenis van het woord, maar bestaat hierin, dat de mens zich in woord en daad vertoont, zoals hij is. Door levenswaarheid verstaat men, dat de mens de beschikkingen naleeft van het goddelijk verstand over hem, en op die wijze is ook de waarheid in de andere dingen, zoals wij hierboven gezegd hebben (Ie Art.). Door de waarheid der gerechtigheid bedoelt men, dat de mens zich schikt naar de wetten in zijn verplichtingen tegenover de naaste. Bedenkingen, welke getrokken zijn uit die bijzondere soorten van waarheid, gaan dus niet op voor de waarheid in de gewone betekenis van het woord. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>5</articulus>
  <type>arg</type>
  <index>1</index>
  <reference>1.16.5.arg</reference>
  <nl>Men beweert, dat God de waarheid niet is. De waarheid immers bestaat in samenstelling en scheiding van het verstand. Welnu, in God is er geen samenstelling noch scheiding. Er is dus in Hem ook geen waarheid. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>5</articulus>
  <type>arg</type>
  <index>2</index>
  <reference>1.16.5.arg</reference>
  <nl>De waarheid is volgens de leer van Augustinus in het Boek Over de Ware Godsdienst (XXXVIe H.) gelijkenis met het beginsel. Maar in God is er geen gelijkenis met een beginsel. Dus is er ook geen waarheid in Hem. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>5</articulus>
  <type>arg</type>
  <index>3</index>
  <reference>1.16.5.arg</reference>
  <nl>Al wat wij aan God toekennen, kennen wij Hem toe, als aan de eerste oorzaak van alle dingen. Zo is het zijn van God de oorzaak van ieder zijn, en is zijn goedheid de oorzaak van elk goed. Indien er dus waarheid is in God, dan komt alle waarheid van Hem. Welnu, het is waar dat iemand zondigt. Dus zou dit ook van God komen, wat blijkbaar vals is. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>5</articulus>
  <type>sc</type>
  <index>1</index>
  <reference>1.16.5.sc</reference>
  <nl>Daartegenover staat echter, dat de Heer zegt, Johannes (14, 6) : &#171; Ik ben de weg, de waarheid, en het leven. &#187; </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>5</articulus>
  <type>co</type>
  <index>1</index>
  <reference>1.16.5.co</reference>
  <nl>Zoals wij hierboven gezegd hebben (Ie Art.), is er waarheid in het verstand, voor zover het een ding kent, zoals het is; en in de dingen, voor zover hun wezen gelijkvormig is met het verstand. Welnu, dit vinden wij in de hoogste mate bij God. Zijn zijn is immers niet alleen gelijkvormig met zijn verstand, maar is zijn kennen zelf, en zijn kennen is de maatstaf en de oorzaak van elk ander zijn en van elk ander verstand, en Hij zelf is zijn zijn en zijn kennen. Daaruit volgt, dat er niet alleen in Hem waarheid is, maar dat Hij zelf de opperste en eerste Waarheid is. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>5</articulus>
  <type>ad</type>
  <index>1</index>
  <reference>1.16.5.ad</reference>
  <nl>Hoewel er in het goddelijk verstand geen samenstelling noch scheiding is, oordeelt God toch volgens zijn enkelvoudig inzicht over alles, en kent Hij alle samenstellingen, en op die wijze is er waarheid in zijn verstand. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>5</articulus>
  <type>ad</type>
  <index>2</index>
  <reference>1.16.5.ad</reference>
  <nl>In ons verstand is er waarheid, voor zover het overeenstemt met zijn beginsel, nl. met de dingen waaraan het zijn kennis ontleent; ook in de dingen is er waarheid, voor zover zij overeenkomen met hun beginsel, d. i. met het goddelijk verstand. Dit mag men eigenlijk niet toeschrijven aan de goddelijke waarheid, tenzij misschien voor zover de waarheid toege&#235;igend wordt aan de Zoon, die een beginsel heeft. Maar wanneer het gaat over de waarheid die aan God toekomt naar zijn wezen, dan mag men zo niet uitdrukken wat de waarheid is, tenzij door de bevestiging te verstaan als een ontkenning, zoals men kan zeggen : de Vader is uit zichzelf, omdat Hij niet uit een ander is. Op die wijze kan men ook zeggen, dat de waarheid van God bestaat in een gelijkenis met zijn beginsel, omdat zijn zijn niet verschilt van zijn verstand. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>5</articulus>
  <type>ad</type>
  <index>3</index>
  <reference>1.16.5.ad</reference>
  <nl>Het niet-zijnde en het gemis hebben geen waarheid uit zichzelf, maar door de opvatting van het verstand. Welnu, iedere kennis van het verstand heeft zijn oorsprong in God, en daarom is God de oorzaak van geheel de waarheid van dit gezegde : Het is waar, dat die mens overspel bedrijft. Maar daarop voortredeneren, en zeggen : dus is God de oorzaak van het overspel, is het bijkomstige met het essenti&#235;le verwarren. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>6</articulus>
  <type>arg</type>
  <index>1</index>
  <reference>1.16.6.arg</reference>
  <nl>Men beweert, dat de waarheid, waardoor alle dingen waar zijn, enig is. Want zo als Augustinus zegt in het XVe Boek Over de Drie-eenheid (Ie H.) is er niets boven &#8217;s mensen geest verheven, tenzij God. Welnu, de waarheid staat boven &#8217;s mensen geest, want anders zou het verstand de waarheid zelf beoordelen, terwijl het nu alles beoordeelt volgens de waarheid, en niet volgens zichzelf. Dus is alleen God waarheid, en is er bijgevolg geen waarheid buiten God. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>6</articulus>
  <type>arg</type>
  <index>2</index>
  <reference>1.16.6.arg</reference>
  <nl>Anselmus zegt in het Boek Over de Waarheid (XIVe H.), dat de tijd zich verhoudt tot de tijdelijke dingen, zoals de waarheid zich verhoudt tot de dingen die waar zijn. Welnu, voor alle tijdelijke dingen is de tijd &#233;&#233;n. Dus is ook de waarheid, waardoor alle dingen waar zijn, &#233;&#233;n. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>6</articulus>
  <type>sc</type>
  <index>1</index>
  <reference>1.16.6.sc</reference>
  <nl>Daartegenover staat echter, wat we lezen in Psalm 11, 2 : &#171; De waarheden verminderen onder de kinderen der mensen &#187;. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>6</articulus>
  <type>co</type>
  <index>1</index>
  <reference>1.16.6.co</reference>
  <nl>In een zekeren zin is de waarheid, waardoor alle dingen waar zijn, &#233;&#233;n, en in een anderen zin, niet. Om dit duidelijk in te zien moet men in acht nemen dat, wanneer iets op &#233;&#233;nzinnige wijze van vele dingen gezegd wordt, men datzelfde ding naar zijn eigen begrip in elk ding terugvindt, zoals het dier in elke diersoort. Maar wanneer iets op deelsgelijkende wijze gezegd wordt, dan vinden wij het naar zijn eigen begrip slechts in &#233;&#233;n enkel terug, waaraan de andere hun benaming ontlenen ; zo noemen wij het lichaam, het water en de geneesmiddelen gezond, niet omdat de gezondheid nog aan iets anders dan aan het lichaam toekomt, maar omdat wij, met het oog op de gezondheid van het lichaam, het geneesmiddel gezond noemen, als iets wat de gezondheid teweegbrengt, en het water, als een teken er van. En hoewel de gezondheid noch in het geneesmiddel, noch in het water is, is er toch in beide iets, waardoor het een de gezondheid teweeg brengt, en het ander ze te kennen geeft. Welnu wij hebben hierboven gezegd (1e Art.), dat de waarheid op de eerste plaats in het verstand is en daarna in de dingen, in zover ze zich verhouden tot het goddelijk verstand. Spreekt men dus van de waarheid, zoals zij, in de eigenlijke zin van het woord, in het verstand is, dan zijn er verschillende waarheden in de verschillende geschapen verstanden, en zelfs in een en hetzelfde verstand, wanneer het verschillende dingen kent. Daarom zegt de Glossa op deze woorden van Psalm 11,2: &#171; De waarheden verminderen onder de kinderen der mensen &#187; (Glossa getrokken uit het commentaar van S. Augustinus op dezelfde psalm) : &#171; Evenals er van &#233;&#233;n aangezicht verschillende afbeeldsels weerkaatst worden door een spiegel, zo ontstaan er ook uit de &#233;&#233;ne goddelijke waarheid verschillende waarheden. &#187; Bedoelt men echter de waarheid, zoals ze in die dingen is, dan zijn alle dingen waar door &#233;&#233;n eerste waarheid, waaraan elk ding volgens zijn wezen gelijkvormig is. En hoe talrijk ook de wezenheden of vormen der dingen zijn, is er toch maar &#233;&#233;n waarheid, nl. die van het goddelijk verstand, naar welke alle dingen waar genoemd worden. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>6</articulus>
  <type>ad</type>
  <index>1</index>
  <reference>1.16.6.ad</reference>
  <nl>De ziel toetst haar oordeel over elk ding niet aan iedere waarheid, maar aan de eerste waarheid, voor zover deze in het verstand als weerspiegeld wordt door de eerste beginselen. Daaruit volgt, dat de eerste waarheid boven de ziel verheven is. Toch is ook de geschapen waarheid, die in ons verstand is, edeler dan de ziel, niet volstrekt, maar in een bepaald opzicht, voor zover zij er nl. een volmaaktheid van is, evenals ook de wetenschap edeler mag genoemd worden dan de ziel. Maar toch staat het vast, dat geen enkel zelfstandig-staand wezen boven de verstandelijke geest verheven is, tenzij God. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>6</articulus>
  <type>ad</type>
  <index>2</index>
  <reference>1.16.6.ad</reference>
  <nl>De woorden van Anselmus zijn juist, in die zin, dat de dingen waar genoemd worden, met betrekking tot het goddelijk verstand. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>7</articulus>
  <type>arg</type>
  <index>1</index>
  <reference>1.16.7.arg</reference>
  <nl>Men beweert, dat de geschapen waarheid eeuwig is. Augustinus immers zegt in het Boek Over de Vrijheid van de Wil (VIIIe H.), dat niets meer eeuwig is, dan het begrip cirkel, en de waarheid : twee en drie is vijf. Welnu, de waarheid van die dingen is geschapen. Dus is de geschapen waarheid eeuwig. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>7</articulus>
  <type>arg</type>
  <index>2</index>
  <reference>1.16.7.arg</reference>
  <nl>Wat altijd is, is eeuwig. Welnu, de algemene begrippen zijn overal en altijd. Zij zijn dus eeuwig, en bijgevolg is ook het begrip waarheid, dat het meest algemeen is, eeuwig. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>7</articulus>
  <type>arg</type>
  <index>3</index>
  <reference>1.16.7.arg</reference>
  <nl>Het is altijd waar geweest, dat wat op dit ogenblik waar is, ook waar is in de toekomst. Welnu, evenals de waarheid van een uitspraak over het tegenwoordige een geschapen waarheid is, zo is ook de waarheid van een uitspraak over de toekomst geschapen. Dus is er een geschapen waarheid, die eeuwig is. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>7</articulus>
  <type>arg</type>
  <index>4</index>
  <reference>1.16.7.arg</reference>
  <nl>Wat noch begin, noch einde heeft, is eeuwig. Welnu, de waarheid van het oordeel heeft begin noch einde. Indien immers de waarheid ontstaan is, en vroeger niet was, dan was het waar, dat de waarheid niet bestond, en dit was waar door een zekere waarheid, en zo was de waarheid v&#243;&#243;r zij was. En in de veronderstelling, dat die waarheid een einde heeft, volgt daaruit, dat de waarheid bestaat, nadat ze niet meer is : het zal immers waar zijn, dat de waarheid niet meer is. Dus is de waarheid eeuwig. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>7</articulus>
  <type>sc</type>
  <index>1</index>
  <reference>1.16.7.sc</reference>
  <nl>Daartegenover staat echter dat God alleen eeuwig is, zoals we hierboven bewezen hebben (Xe Kw., IIIe Art.). </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>7</articulus>
  <type>co</type>
  <index>1</index>
  <reference>1.16.7.co</reference>
  <nl>De waarheid van het oordeel is dezelfde als die van het verstand: het oordeel is immers &#233;n in het verstand, &#233;n in de woorden. Voor zover het in het verstand is, komt de waarheid er uiteraard aan toe; voor zover het in de woorden is, noemt men het : de uitdrukking van het ware, omdat het nl. de waarheid van het verstand te kennen geeft, niet echter alsof de waarheid aan de uitdrukking toekwam als aan het subject er van. Zo noemen wij het water gezond, niet alsof het water zelf gezond was, maar om de gezondheid van het lichaam, waarvan het water een teken is. Op dezelfde wijze hebben wij ook vroeger gezegd (Ie Art.), dat de dingen waar genoemd worden, krachtens de waarheid, die in het verstand is. Indien er dus geen eeuwig verstand was, zou er ook geen eeuwige waarheid zijn. Maar omdat alleen het goddelijk verstand eeuwig is, is de waarheid alleen in God eeuwig. Daaruit volgt niet, dat iets buiten God eeuwig is, want de waarheid van het goddelijk verstand is God zelf, zoals vroeger bewezen is. (Ve Art.) </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>7</articulus>
  <type>ad</type>
  <index>1</index>
  <reference>1.16.7.ad</reference>
  <nl>Het begrip cirkel en de waarheid : twee en drie is vijf, zijn eeuwig in het goddelijk verstand. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>7</articulus>
  <type>ad</type>
  <index>2</index>
  <reference>1.16.7.ad</reference>
  <nl>Altijd en overal zijn kan op twee manieren verstaan worden : ten eerste zo, dat een wezen het vermogen zou bezitten om zich uit te strekken over alle tijden en plaatsen, zoals het aan God toekomt, overal en altijd te zijn. Ten tweede zo, dat een wezen niets in zich zou dragen, waardoor het tot een zekere plaats of tijd beperkt wordt, zoals de stof &#233;&#233;n genoemd wordt, niet omdat ze &#233;&#233;n vorm-oorzaak heeft, zoals de mens &#233;&#233;n is door de eenheid van zijn vorm-oorzaak, maar omdat zij geen enkele vorm-oorzaak heeft, die er een onderscheid in veroorzaakt. En in die zin zijn alle algemene begrippen overal en altijd, voor zover wij bet algemene opvatten met voorbijzien van de afzonderlijk-bepalende omstandigheden van tijd en plaats. Daaruit volgt echter niet, dat zij eeuwig zijn, tenzij in het verstand, dat eeuwig is. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>7</articulus>
  <type>ad</type>
  <index>3</index>
  <reference>1.16.7.ad</reference>
  <nl>Wat op dit ogenblik is, was toekomstig v&#243;&#243;r het was, omdat het in de bedoeling lag van de oorzaak dat het zou zijn. Heft men dus de oorzaak op, dan is zijn ontstaan niet toekomstig. Welnu, alleen de eerste oorzaak is eeuwig. Men mag dus niet besluiten, dat het altijd waar geweest is, dat de dingen die bestaan, in de toekomst zullen zijn, tenzij voor zover het in de bedoeling ligt van de eeuwige oorzaak, dat zij zullen ontstaan, en die oorzaak is God alleen. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>7</articulus>
  <type>ad</type>
  <index>4</index>
  <reference>1.16.7.ad</reference>
  <nl>Daar ons verstand eeuwig is, is ook de waarheid van onze oordelen niet eeuwig, maar heeft ze &#233;&#233;nmaal een begin gehad. Immers v&#243;&#243;r het bestaan van die waarheid, kon men niet naar waarheid zeggen, dat zij bestond, tenzij met het oog op het goddelijk verstand, waarin alleen de waarheid eeuwig is. Nu echter spreken wij waarheid, wanneer we zeggen, dat die waarheid toen niet was. En die bevestiging is waar door een waarheid, die nu in ons verstand is, maar niet door een waarheid, die van het ding komt : het gaat immers over een waarheid omtrent een niet-zijnde. Het niet-zijnde toch is niet uiteraard waar, maar alleen door de opvatting van het verstand. Het is dus waar, te zeggen, dat er geen waarheid was, voor zover wij ons haar niet-zijn denken als haar zijn voorafgaand. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>8</articulus>
  <type>arg</type>
  <index>1</index>
  <reference>1.16.8.arg</reference>
  <nl>Men beweert, dat de waarheid onveranderlijk is. Augustinus zegt immers in het IIe Boek Over de Vrijheid van de Wil (XIIe H.), dat de waarheid niet is zoals de geest, want dan zou zij evenals de geest veranderlijk zijn. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>8</articulus>
  <type>arg</type>
  <index>2</index>
  <reference>1.16.8.arg</reference>
  <nl>Wat stand houdt, door iedere verandering heen, is onveranderlijk. Zo is de eerste stof ongeworden en vergaat ze niet, omdat zij stand houdt, door alle worden en vergaan heen. Welnu, de waarheid blijft voortbestaan, door iedere verandering heen, want na elke verandering blijft het waar, dat iets is of niet is. Bijgevolg is de waarheid onveranderlijk. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>8</articulus>
  <type>arg</type>
  <index>3</index>
  <reference>1.16.8.arg</reference>
  <nl>Indien de waarheid van de uitspraken voor verandering vatbaar is, dan zal zij het meest veranderen, wanneer de zaak verandert. Welnu, op die wijze verandert ze niet: de waarheid, zegt immers Anselmus in zijn Samenspraak over de Waarheid (VIIIe en IXe H.), is een zekere juistheid die hierin bestaat, dat iets datgene verwezenlijkt, wat het goddelijk verstand er over heeft vastgesteld. Welnu de uitspraak : Socrates zit moet krachtens het goddelijk verstand betekenen, dat Socrates zit, en die betekenis blijft, ook wanneer hij niet zit. Dus verandert de waarheid van de uitspraak niet. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>8</articulus>
  <type>arg</type>
  <index>4</index>
  <reference>1.16.8.arg</reference>
  <nl>Eenzelfde oorzaak heeft hetzelfde uitwerksel. Welnu, &#233;&#233;nzelfde ding is de oorzaak van de waarheid van die drie uitspraken: Socrates zit, zal zitten, en zat. Dus is hun waarheid dezelfde. Welnu, een van die drie uitspraken moet waar zijn. Dus blijft hun waarheid onveranderd, en om dezelfde reden de waarheid van om het even welke volzin. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>8</articulus>
  <type>sc</type>
  <index>1</index>
  <reference>1.16.8.sc</reference>
  <nl>Dit is echter strijdig met de woorden van Psalm 11,2 : &#171; De Waarheden zijn verminderd onder de kinderen der mensen. &#187; </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>8</articulus>
  <type>co</type>
  <index>1</index>
  <reference>1.16.8.co</reference>
  <nl>Hierboven (Ie Art.) hebben wij gezien, dat de waarheid in eigenlijke zin alleen in het verstand is; de dingen worden waar genoemd, om de waarheid, die in het verstand is. Willen wij bijgevolg de veranderlijkheid der waarheid begrijpen, dan moeten wij haar verhouding tot het verstand in het oog houden. De waarheid van het verstand bestaat in een overeenstemming met de gekende dingen. Die overeenstemming kan, evenals iedere andere gelijkvormigheid, op twee wijzen veranderen, door de verandering nl. van &#233;&#233;n der uitersten. Op een eerste manier verandert de waarheid, van de kant van het verstand, indien iemand een ding, dat zichzelf gelijk blijft, verschillend beoordeelt. Op een tweede manier, indien het ding verandert, maar het oordeel hetzelfde blijft. In beide gevallen gaat de waarheid over naar valsheid. Indien er dus een verstand is, dat aan geen wisseling van oordeel onderhevig is, of waaraan niets kan ontgaan, dan is in dit verstand onveranderlijke waarheid. Welnu, zodanig is het goddelijk verstand, zoals uit het hierboven gezegde blijkt (XIVe Kw., 15e Art.). De waarheid van het goddelijk verstand is dus onveranderlijk; de waarheid van ons verstand echter is veranderlijk, niet alsof zij zelf het subject was van verandering, maar omdat ons verstand overgaat van waarheid tot valsheid : zo immers kunnen waarheid en valsheid veranderlijke vormen genoemd worden. De waarheid van het, goddelijk verstand is echter die waarnaar alle natuurdingen waar genoemd worden, en die waarheid is volstrekt onveranderlijk. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>8</articulus>
  <type>ad</type>
  <index>1</index>
  <reference>1.16.8.ad</reference>
  <nl>Augustinus bedoelt de goddelijke waarheid. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>8</articulus>
  <type>ad</type>
  <index>2</index>
  <reference>1.16.8.ad</reference>
  <nl>Het ware en het zijnde zijn omkeerbaar. Bijgevolg, evenals, volgens het 1e Boek der Physica (VIIIe H., Nr 6), het zijnde op zichzelf noch ontstaat noch vergaat, maar alleen op bijkomstige wijze, voor zover dit of dat bepaald zijnde vergaat of ontstaat, zo verandert ook de waarheid, niet omdat er geen enkele waarheid onveranderd blijft, maar omdat een waarheid, die eerst was, geen stand houdt. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>8</articulus>
  <type>ad</type>
  <index>3</index>
  <reference>1.16.8.ad</reference>
  <nl>In een uitspraak ligt niet slechts waarheid, zoals in de andere dingen, die waar zijn, voor zover zij nl. beantwoorden aan de beschikking van het goddelijk verstand, maar op een wijze die haar eigen is, nl. voor zover zij de waarheid van het verstand uitdrukt. Welnu, die waarheid is de overeenkomst van het verstand en van het ding; met de opheffing van die overeenkomst verandert de waarheid van het oordeel, en bijgevolg ook die van de uitspraak: Zo is de uitspraak Socrates zit waar, indien hij zit, &#233;n als ding, voor zover zij bestaat uit woorden met een zekere betekenis, &#233;n als uitdrukking, voor zover zij een oordeel te kennen geeft, dat waar is. Maar indien Socrates opstaat, dan blijft de eerste waarheid, terwijl de tweede verandert. </nl>
  </lemma>
<lemma>
    <liber>1</liber>
  <quaestio>16</quaestio>
  <articulus>8</articulus>
  <type>ad</type>
  <index>4</index>
  <reference>1.16.8.ad</reference>
  <nl>Het zitten van Socrates, dat oorzaak is van de waarheid van de uitspraak : Socrates zit, is niet hetzelfde, wanneer Socrates zit, er na, en er v&#243;&#243;r. Daarom is ook de waarheid, die er door veroorzaakt wordt, dezelfde niet, en wordt ze op verschillende wijze uitgedrukt door de uitspraken in tegenwoordige, verleden en toekomstige tijd. Hoewel steeds &#233;&#233;n der drie uitspraken waar is, volgt daar dus niet uit dat de waarheid onveranderd blijft. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus />
  <type>pr</type>
  <index>1</index>
  <reference>1.17.pr</reference>
  <nl>1e) Is er valsheid in de dingen? 2e) Is er valsheid in het verstand? 3e) Is er valsheid in het verstand? 4e) Zijn waar en vals tegengesteld aan elkaar? </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>1</articulus>
  <type>arg</type>
  <index>1</index>
  <reference>1.17.1.arg</reference>
  <nl>Men beweert, dat er geen valsheid in de dingen is. Augustinus zegt immers in het IIe Boek der Alleenspraken (VIIIe H.) : &#171; Indien het ware datgene is wat is, moet men aannemen, dat het valse niet is, wie zich daar ook tegen verzet. &#187; </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>1</articulus>
  <type>arg</type>
  <index>2</index>
  <reference>1.17.1.arg</reference>
  <nl>Vals, Falsum, is afgeleid van het Latijn fallere, falen. Maar de dingen doen ons niet falen, zoals Augustinus zegt in het Boek Over de ware Godsdienst (XXXIIIe H.) daar zij ons niets anders tonen dan hun natuur. Er is dus geen valsheid in de dingen. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>1</articulus>
  <type>arg</type>
  <index>3</index>
  <reference>1.17.1.arg</reference>
  <nl>Men noemt de dingen waar in verhouding tot het goddelijk verstand, zoals hierboven gezegd is (XVIe Kw., 1e Art.). Welnu, in zover elk ding is, is het een afbeeldsel van God. Elk ding is dus waar, zonder inmenging van valsheid, en bijgevolg is geen enkel ding vals. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>1</articulus>
  <type>sc</type>
  <index>1</index>
  <reference>1.17.1.sc</reference>
  <nl>Van een ander standpunt uit kan men hier het gezag van Augustinus tegen aanvoeren. Hij zegt immers in het boek Over de Ware Godsdienst (XXXIVe H.), dat elk lichaam een echt lichaam is, en een valse eenheid, daar het de eenheid nabootst, en geen eenheid is. Welnu, &#233;lk ding is een nabootsing van de goddelijke eenheid, maar op ontoereikende wijze. Dus is er in alle dingen valsheid. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>1</articulus>
  <type>co</type>
  <index>1</index>
  <reference>1.17.1.co</reference>
  <nl>Daar het ware en het valse tegengesteld zijn aan elkaar, en begrippen, die aan elkaar tegengesteld zijn, betrekking hebben op hetzelfde, moet men de valsheid op de eerste plaats daar zoeken, waar ook de waarheid op de eerste plaats is, nl. in het verstand. Want in de dingen is er waarheid noch valsheid, tenzij met betrekking tot het verstand. Daar nu elk ding, absoluut beschouwd, benoemd wordt volgens datgene wat er uiteraard aan toekomt, en alleen in beperkten zin volgens datgene, wat er op bijkomstige wijze aan toekomt, zou een ding vals mogen genoemd worden zonder meer, met betrekking tot het verstand waar het van afhangt en waar het uiteraard mee in verband staat; maar met betrekking tot een ander verstand, waar het zich slechts op bijkomstige wijze toe verhoudt, zou het niet vals mogen genoemd worden, tenzij in een bepaald opzicht. Welnu, de natuurdingen zijn afhankelijk van het goddelijk verstand, evenals de kunstmatige, van het menselijk verstand, en daarom noemt men deze laatste eenvoudig en uiteraard vals, voor zover zij afwijken van de wetten van de kunst. Daarom zegt men ook, dat een kunstenaar slecht kunstwerk voorbrengt, wanneer hij in gebreke blijft ten opzichte van de kunst. Op die wijze echter, kan er in de dingen, die van God afhankelijk zijn, geen valsheid bestaan met betrekking tot het goddelijk verstand, daar al wat in de dingen gebeurt, voortkomt uit een beschikking van het goddelijk Intellect, tenzij bij diegenen, die handelen door hun vrijen wil, die zich kunnen onttrekken aan de beschikking van het goddelijk Intellect : daarin immers bestaat het kwaad van de zonde, en daarom worden in de H. Schrift de zonden zelf valsheid en leugen genoemd, zoals in Psalm 4, 3 : &#171; Waarom hebt gij de ijdelheid lief en zoekt gij de leugen? &#187;, evenals in tegenstelling daarmee de deugdzame handeling levenswaarheid genoemd wordt, voor zover zij onderworpen is aan de verordening van het goddelijk verstand, zoals wij lezen bij Johannes (3, 21) : &#171; Hij die de waarheid doet, komt in het licht &#187;. Beschouwen wij nu hun verhouding tot ons verstand, waar de natuurdingen op bijkomstige wijze mee in verband staan, dan mogen wij ze vals noemen, niet zonder meer, maar in een bepaald opzicht, en dit op twee manieren : ten eerste, met het oog op de voorstelling, die wij ons van het ding vormen, zo, dat men in de dingen datgene vals noemt, wat door een valse uitdrukking of opvatting te kennen gegeven of voorgesteld wordt. In die zin kan men elk ding vals noemen, ten opzichte van iets, wat er niet toe behoort; indien wij b. v. zeggen, dat de diameter een valse maatstaf is, zoals de Wijsgeer zegt in het Ve Boek der Metaphysica, (IVe B., XXIXe H., Nr 1), of, zoals Augustinus zegt in het IIe Boek der Alleenspraken (Xe H.), dat een toneelspeler een valse Hector is. Op die wijze kunnen wij, van het tegenovergestelde standpunt uit, elk ding waar noemen, volgens datgene wat er toe behoort. Ten tweede kan men een ding vals noemen op grond van zijn oorzakelijkheid, wanneer het nl. aanleiding geeft tot een verkeerde mening. Door een aangeboren neiging immers oordelen wij over de dingen, volgens de uiterlijke verschijnselen, omdat wij onze kennis putten uit de zintuiglijke waarneming, die van nature de uitwendige bijkomstigheid tot voorwerp heeft; daarom noemen wij de dingen, die volgens hun uitwendige bijkomstigheden een gelijkenis hebben met andere, vals met betrekking tot die laatste; zo is b. v. gal valse honig en is tin vals zilver. In die zin zegt Augustinus in het IIe Boek der Alleenspraken (VIe H.) dat wij die dingen vals noemen, die wij waarnemen als op de ware dingen gelijkend, en de Wijsgeer zegt in het Ve Boek der Metaphysica, (IVe B., XXIXe H., Nr 1), dat die dingen vals genoemd worden, die er op aangelegd zijn om ons voor te komen met hoedanigheden, die hun niet toekomen, of met met een natuur, die ze niet hebben. Zo zeggen wij ook van iemand, dat hij een vals mens is, voor zover hij met voorliefde valse meningen of woorden uitdrukt, maar niet omdat hij zich die kan denken, want dan zouden ook wij zien en geleerden vals genoemd worden, zoals wij lezen in het Ve Boek der Metaphysica (IVe B., zelfde H., Nr 5). </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>1</articulus>
  <type>ad</type>
  <index>1</index>
  <reference>1.17.1.ad</reference>
  <nl>Wij noemen iets waar, met betrekking tot het verstand, volgens datgene wat het is, en vals, volgens datgene wat het niet is. Daarom is de echte toneelspeler een valse Hector, zoals in het IIe Boek der Alleenspraken (t. a. pl.) gezegd wordt. Evenals nu in de dingen, die zijn, toch een zeker niet-zijn wordt aangetroffen, zo wordt er ook een zekere valsheid in gevonden. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>1</articulus>
  <type>ad</type>
  <index>2</index>
  <reference>1.17.1.ad</reference>
  <nl>Niet van nature, maar slechts op toevallige wijze doen de dingen ons falen. Zij geven nl. aanleiding tot een verkeerde mening omdat zij een gelijkenis dragen van dingen, waar zij de wezenheid niet van hebben. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>1</articulus>
  <type>ad</type>
  <index>3</index>
  <reference>1.17.1.ad</reference>
  <nl>De dingen worden niet vals genoemd, volgens hun verhouding tot het goddelijk verstand, want zo zouden zij vals zijn, zonder meer, maar volgens hun verhouding tot ons verstand, en zo zijn ze vals in een bepaald opzicht. Op de bedenking, die van een ander standpunt uitging, antwoorden we, dat het tekort in het afbeeldsel of in de gelijkenis geen valsheid meebrengt, tenzij wanneer het aanleiding geeft tot een verkeerde mening. Daarom worden niet alle dingen, die een gelijkenis vertonen, vals genoemd, maar alleen die, waarvan de gelijkenis, zo niet bij alle, dan toch bij de meeste, aanleiding geeft tot een verkeerde mening. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>2</articulus>
  <type>arg</type>
  <index>1</index>
  <reference>1.17.2.arg</reference>
  <nl>Men beweert, dat er geen valsheid is in de zinnen. Augustinus immers zegt in het Boek Over de ware Godsdienst (XXXIIIe H.) : &#171; Indien al de zinnen van het lichaam de prikkels weergeven, zoals zij die gewaar worden, dan weet ik niet, wat wij nog meer van hen zouden eisen. &#187; Zo blijkt het, dat wij door de zinnen niet bedrogen worden. Dus is er geen valsheid in de zinnen. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>2</articulus>
  <type>arg</type>
  <index>2</index>
  <reference>1.17.2.arg</reference>
  <nl>In het IVe Boek der Metaphysica (IIIe B., Ve H., Nr 17) zegt de Wijsgeer, dat de valsheid niet aan de zintuigen, maar aan de verbeelding moet toegeschreven worden. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>2</articulus>
  <type>arg</type>
  <index>3</index>
  <reference>1.17.2.arg</reference>
  <nl>Waarheid of valsheid is alleen daar, waar samenstelling is. Maar samenstellen en scheiden zijn geen verrichtingen van het zintuiglijk vermogen. Dus is er geen valsheid in de zinnen. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>2</articulus>
  <type>sc</type>
  <index>1</index>
  <reference>1.17.2.sc</reference>
  <nl>In het Boek der Alleenspraken (VIe H.) zegt Augustinus echter : &#171; Het is onbetwistbaar dat wij ons door al onze zintuigen vergissen, en dat komt voort uit een misleidende gelijkvormigheid &#187;. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>2</articulus>
  <type>co</type>
  <index>1</index>
  <reference>1.17.2.co</reference>
  <nl>De valsheid is alleen op die wijze in de zinnen, waarop er ook waarheid in is. Welnu, de waarheid is niet zo in de zinnen, dat ze de waarheid kennen, maar in de zin, dat de kennis, die de zinnen van het zintuiglijk-waarneembare hebben, waar is, zoals wij hierboven gezegd hebben (XVIe Kw., 2e Art.). Dit komt hierdoor, dat de zinnen de dingen waarnemen, zoals zij zijn. Bijgevolg komt de valsheid in de zinnen hieruit voort, dat ze de dingen anders waarnemen of beoordelen dan ze zijn. De zinnen kennen de dingen, in zover zij er een gelijkenis van hebben. Welnu, de gelijkenis van de dingen kan op drie wijzen in de zinnen zijn : ten eerste, onmiddellijk en uiteraard, zoals in het gezichtsvermogen de gelijkenis is van de kleuren, en van de eigen zintuiglijk-waarneembare objecten. Ten tweede, uiteraard, maar niet onmiddellijk, zoals in het gezichtsvermogen de gelijkenis is van de figuur, of van de grootte, en van al de overige gemeenschappelijke objecten der zinnen. Ten derde, noch onmiddellijk, noch uiteraard, maar op bijkomstige wijze; zoals in het gezichtsvermogen de gelijkenis van de mens is, niet naar zijn mens-zijn, maar voor zover het mens-zijn toevallig gepaard gaat met dit gekleurde ding. En daarom dwalen de zintuiglijke vermogens niet ten opzichte van hun eigen zintuiglijk waarneembare objecten, tenzij bij toeval en in enkele zeldzame gevallen, indien nl. de zinnen, door een of andere geschiktheid van de zintuigen, de zinnelijke vorm niet behoorlijk ontvangen, evenals ten gevolge van hun ongunstige geschiktheid, de andere dingen, die een werking ondergaan, de indruk van de werkende oorzaken op gebrekkelijke wijze ontvangen. Zo vindt de zieke, door een vervalsing van de smaak, het zoete bitter. En zelf kunnen goed geschikte zinnen verkeerd oordelen over de gemeenschappelijke en bijkomstige zintuiglijke objecten, omdat ze niet rechtstreeks met die voorwerpen in verband staan, maar bijkomstig of zijdelings, voor zover ze nl. op andere dingen gericht zijn. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>2</articulus>
  <type>ad</type>
  <index>1</index>
  <reference>1.17.2.ad</reference>
  <nl>Voor het zintuiglijk vermogen is door de prikkel aangedaan worden, hetzelfde als gevoelen. Aangezien dus de zintuiglijke vermogens de prikkeling overbrengen, zoals zij er door aangedaan worden, bedriegen wij ons niet, wanneer wij oordelen, dat wij iets gevoelen; maar omdat het zinnelijk vermogen soms anders aangedaan wordt dan het ding is, brengt het soms het ding anders over dan het is, en zo worden wij door de zintuiglijke vermogens bedrogen omtrent het ding, maar niet omtrent het gevoel. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>2</articulus>
  <type>ad</type>
  <index>2</index>
  <reference>1.17.2.ad</reference>
  <nl>Men zegt, dat de valsheid niet aan het zintuiglijk vermogen toekomt, omdat het niet faalt omtrent zijn eigen voorwerp. Daarom zegt een andere vertaling duidelijker, dat de zintuiglijke waarneming aangaande het eigen zinnelijk voorwerp niet faalt. Aan de verbeelding wordt de valsheid toegeschreven, omdat zij de gelijkenis van de dingen voorstelt, ook in hun afwezigheid. En wanneer iemand zich naar de gelijkenis toewendt als naar het ding zelf, geeft die waarneming aanleiding tot dwaling, en daarom zegt de Wijsgeer in het Ve Boek der Metaphysica (IVe B., XXIXe H., Nr 1), dat de schaduwbeelden, de schilderijen en de droomgezichten vals genoemd worden, voor zover zij de dingen niet bevatten waarvan zij de gelijkenis dragen. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>2</articulus>
  <type>ad</type>
  <index>3</index>
  <reference>1.17.2.ad</reference>
  <nl>Die opwerping bewijst alleen, dat de valsheid niet in het zintuig is, als in een vermogen, dat waarheid en valsheid kent. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>3</articulus>
  <type>arg</type>
  <index>1</index>
  <reference>1.17.3.arg</reference>
  <nl>Men beweert, dat er geen valsheid is in het verstand. Augustinus immers zegt in het Boek der Drie en tachtig Vraagstukken (XXXIIe Kw.) : &#171; Wie zich in iets bedriegt, verstaat datgene niet, waarin hij zich bedriegt &#187;. Welnu, een kennis noemt men vals, in zover men er door bedrogen wordt. Er is dus geen valsheid in het verstand. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>3</articulus>
  <type>arg</type>
  <index>2</index>
  <reference>1.17.3.arg</reference>
  <nl>De Wijsgeer zegt in het IIIe Boek Over de Ziel (Xe H., Nr 4), dat het verstand altijd juist is. Dus is er geen valsheid in het verstand. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>3</articulus>
  <type>sc</type>
  <index>1</index>
  <reference>1.17.3.sc</reference>
  <nl>Doch dit strookt niet met hetgeen wij lezen in het IIIe Boek Over de Ziel (VIe H., Nr 4), dat nl. waar een oordeel uitgesproken wordt, waarheid en valsheid is. Welnu, het verstand oordeelt. Dus is er ook in het verstand waarheid en valsheid. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>3</articulus>
  <type>co</type>
  <index>1</index>
  <reference>1.17.3.co</reference>
  <nl>Evenals een ding is door zijn eigen vormoorzaak, zo kent het kenvermogen, door de gelijkenis van de gekende dingen. Welnu, de natuurdingen lijden geen tekort aan het zijn, dat hun toekomt door hun vorm-oorzaak, maar ze kunnen een tekort lijden aan iets bijkomstigs of aan iets wat er aan toegevoegd wordt. Zo kan er bij de mens een tekort zijn, met betrekking tot het hebben van twee voeten, maar niet met betrekking tot het mens-zijn. Op dezelfde wijze komt het kenvermogen in zijn kennen niets tekort, met betrekking tot het ding, waarvan het een vormgevende gelijkenis ontvangt, maar het kan in gebreke blijven, ten opzichte van iets bijkomstigs, of van iets wat er aan toegevoegd wordt. Daarom hebben wij in het vorig Artikel gezegd, dat het gezicht niet faalt met betrekking tot zijn eigen voorwerp, maar wel met betrekking tot de gemeenschappelijke zinnelijke objecten, die met het eigen voorwerp noodzakelijk verband houden, en met betrekking tot de voorwerpen, die op bijkomstige wijze zintuiglijk-waarneembaar zijn. Evenals nu het zintuiglijk vermogen zijn vormgeving onmiddellijk ontvangt van de gelijkenis van het eigen zinnelijk object, zo ook ontvangt het verstand zijn vormgeving onmiddellijk van een gelijkenis van de watheid van het ding. Daarom faalt het verstand niet in het opvatten van de watheid, evenmin als de zinnen in het waarnemen van het eigen zinnelijk object. Maar het verstand kan falen, wanneer het verbindt of ontbindt, door nl. aan een ding, waarvan het de watheid kent, iets toe te schrijven, wat er niet aan toekomt, of wat er strijdig mee is. Het verstand verhoudt zich immers tot het oordeel over die dingen, zoals het zinnelijk vermogen zich verhoudt tot het oordeel over het gemeenschappelijk of over het bijkomstig zinnelijk object, behoudens het onderscheid dat vroeger ten opzichte van de waarheid gemaakt is (XVIe Kw., 2e Art.), dat nl. de valsheid in het verstand kan zijn, niet alleen omdat de kennis van het verstand vals is, maar ook omdat het verstand de valsheid kent, zoals het ook de waarheid kent. In het zinnelijk vermogen daarentegen is er geen valsheid, als iets wat gekend wordt, zoals we reeds zeiden (Voorg. Art.). Maar omdat het verstand uiteraard alleen in zijn oordelen vals is, kan er op bijkomstige wijze valsheid zijn in het kennen van de watheid, voor zover hier samenstelling van het verstand mee gepaard gaat. En dit kan op twee manieren gebeuren : ten eerste, doordat het verstand de bepaling van een ding op een ander ding toepast, b. v. de bepaling van een cirkel op de mens; de bepaling van een ding is dus vals, wanneer men ze toepast op een ander ding. Ten tweede, doordat het verstand delen van bepalingen onderling verenigt, die niet kunnen samengaan. En zo is de bepaling niet slechts vals ten opzichte van een bepaald ding, maar zij is vals op zichzelf; indien wij b. v. de bepaling geven : een viervoetig redelijk dier, dan zou ons verstand vals zijn, omdat het vals is in het vormen van die samenstelling : er is een viervoetig redelijk dier. En daarom kan het verstand in zijn kennis van de enkelvoudige wat heden niet vals zijn, maar is het &#243;fwel waar, &#243;fwel volstrekt zonder enig begrip. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>3</articulus>
  <type>ad</type>
  <index>1</index>
  <reference>1.17.3.ad</reference>
  <nl>Het eigen voorwerp van het verstand is de watheid van de dingen, en daarom kan men eigenlijk zeggen, dat wij iets verstaan, wanneer wij het beschouwen naar wat het is, en er zo over oordelen; dit is het geval met de bewijsvoeringen, waarin geen valsheid is. En in die zin moet men de woorden van Augustinus begrijpen : &#171; Wie zich bedriegt, verstaat datgene niet waarin hij zich bedriegt &#187;. Dit mag echter niet zo begrepen worden, dat iemand kan dwalen, in welke verstandsakt ook. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>3</articulus>
  <type>ad</type>
  <index>2</index>
  <reference>1.17.3.ad</reference>
  <nl>Het verstand is altijd juist, voor zover het de eerste beginselen tot voorwerp heeft; daaromtrent kan het zich niet vergissen om dezelfde reden als het niet kan dwalen in het begrijpen van de watheid. Want de door zichzelf klaarblijkelijke beginselen zijn die, welke men kent zodra men de termen verstaat, daar het gezegde tot de bepaling behoort van het onderwerp. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>4</articulus>
  <type>arg</type>
  <index>1</index>
  <reference>1.17.4.arg</reference>
  <nl>Men beweert, dat er tussen het ware en het valse geen verhouding van tegenstelling is. Ze staan immers tegenover elkaar zoals iets wat is en iets wat niet is; want het ware is datgene wat is, zoals Augustinus zegt in het IIe Boek der Alleenspraken (Ve H.). Welnu, tussen datgene wat is en datgene wat niet is, is er geen verhouding van tegenstelling, dus ook niet tussen het ware en het valse. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>4</articulus>
  <type>arg</type>
  <index>2</index>
  <reference>1.17.4.arg</reference>
  <nl>Van twee met elkaar strijdige dingen is het een niet in het ander. Maar het valse is in het ware, want, zoals Augustinus zegt in het IIe Boek der Alleenspraken (Xe H.), zou de toneelspeler geen valse Hector zijn, indien hij geen echte toneelspeler was. Dus is er tussen het ware en het valse geen verhouding van tegenstelling. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>4</articulus>
  <type>arg</type>
  <index>3</index>
  <reference>1.17.4.arg</reference>
  <nl>In God is er geen tegenstrijdigheid. Er bestaat immers niets wat strijdig is met de goddelijke zelfstandigheid, zoals Augustinus zegt in het XIIe Boek van zijn Godsstad. Welnu, men stelt de valsheid tegenover God, want de afgod wordt in de H. Schrift leugen genoemd, nl. bij Jeremias (8, 5) : &#171; Zij hebben de leugen aangekleefd &#187;, en daarmee worden volgens de Glossa de afgoden bedoeld. Tussen het ware en het valse is er dus geen verhouding van tegenstelling. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>4</articulus>
  <type>sc</type>
  <index>1</index>
  <reference>1.17.4.sc</reference>
  <nl>De Wijsgeer beweert echter in het IIe Boek Over het Oordeel (IVe H.), dat tussen een valse en een ware mening een verhouding van tegenstelling is. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>4</articulus>
  <type>co</type>
  <index>1</index>
  <reference>1.17.4.co</reference>
  <nl>Inderdaad, tussen het ware en het valse is er een verhouding van tegenstelling; ze verhouden zich niet tot elkaar als een bevestiging en een ontkenning, zoals sommigen gemeend hebben. Om dit duidelijk in te zien, dient men er op te letten, dat de ontkenning noch iets stelligs bevat, noch enig subject aanduidt als het hare, en daarom is ze zowel toepasselijk op het zijnde als op het niet-zijnde; zo kan men b. v. zeggen: een niet-ziende, en een niet-zittende. Het gemis echter bevat niets stelligs, maar duidt een bepaald subject aan: het is immers een ontkenning in een subject, volgens het IVe Boek der Metaphysica (IIIe B., IIe H., Nr 8) : zo is blind alleen zegbaar van iets tot welks volmaaktheid het behoort, te zien. Het tegenstrijdige daarentegen bevat iets stelligs, en kenmerkt een subject : zwart is immers een kleursoort. Welnu, het valse houdt iets stelligs in; zoals de Wijsgeer zegt in het IVe Boek der Metaphysica (IIIe B., VIIe H., Nr 1), is er valsheid, wanneer men zegt of wanneer het ons toeschijnt, dat wat niet is, is, en wat is, niet is. Immers, evenals het ware een opvatting van het ding aanduidt, die er volkomen bij aansluit, zo wijst het valse een opvatting aan, die er niet bij aansluit. Tussen het ware en het valse is dus klaarblijkelijk een verhouding van tegenstelling. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>4</articulus>
  <type>ad</type>
  <index>1</index>
  <reference>1.17.4.ad</reference>
  <nl>Wat in de dingen is, is de waarheid van het ding, maar wat is, zoals het in de waarneming is, is de waarheid van het verstand, en hierin is er waarheid op de eerste plaats. Daarom is ook het valse datgene wat is, zoals het in de waarneming niet is. Welnu, tussen het zijn waarnemen en het niet-zijn waarnemen, is een verhouding van tegenstelling. Zo bewijst de Wijsgeer in het IIe Boek Over het Oordeel (IVe H.), dat tussen het oordeel : Het goede is goed en het oordeel : Het goede is niet goed, een verhouding van tegenstelling is. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>4</articulus>
  <type>ad</type>
  <index>2</index>
  <reference>1.17.4.ad</reference>
  <nl>Het valse is niets gegrond op het ware, dat er strijdig mee is, zomin als het kwaad steunt op het goede, dat er strijdig mee is, maar op het subject er van. En dit komt in beide gevallen voor, omdat het ware en het goede strijdig zijn met het valse en het kwade, en omkeerbaar zijn met het zijnde. Daarom is elk kwaad gegrond op een goed, en iedere valsheid op een waarheid, zoals elk gemis gegrond is op een subject dat een zijnde is. </nl>
  </lemma>
<lemma>
    <liber>1</liber>
  <quaestio>17</quaestio>
  <articulus>4</articulus>
  <type>ad</type>
  <index>3</index>
  <reference>1.17.4.ad</reference>
  <nl>De termen van een tegenstelling-door-tegenstrijdigheid of door gemis, slaan uiteraard op eenzelfde ding. Daarom vinden wij in God, op zichzelf beschouwd, niets wat met Hem strijdig is, noch naar zijn goedheid, noch naar zijn waarheid, daar er in zijn verstand geen valsheid kan zijn. In onze opvatting echter vinden wij iets wat strijdig is met Hem, want de valse mening omtrent God is strijdig met de ware. Daarom stelt men de afgoden als leugens tegenover de goddelijke waarheid, voor zover de valse mening omtrent de afgoden in strijd is met de ware mening omtrent de eenheid van God. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus />
  <type>pr</type>
  <index>1</index>
  <reference>1.18.pr</reference>
  <nl>Daar het verstand aan levende wezens eigen is, dienen wij, na de kennis en het verstand van God, zijn leven te beschouwen. Daaromtrent steden wij vier vragen : 1e) Welke wezens leven? 2e) Wat is leven? 3e) Leeft God? 4e) Zijn alle dingen leven in God? </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>1</articulus>
  <type>arg</type>
  <index>1</index>
  <reference>1.18.1.arg</reference>
  <nl>Men beweert, dat alle natuurdingen leven. De Wijsgeer immers zegt in het VIIIe Boek van de Physica (Ie H., Nr 1), dat de beweging als een leven is, dat van nature toekomt aan al wat bestaat. Maar alle natuurdingen hebben deel aan de beweging. Dus hebben zij ook alle deel aan het leven. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>1</articulus>
  <type>arg</type>
  <index>2</index>
  <reference>1.18.1.arg</reference>
  <nl>Van de planten zeggen we, dat ze leven, in zover ze door een innerlijk beginsel groeien en afnemen. Welnu, de plaatselijke beweging is van nature volmaakter dan de beweging van groeien en afnemen, en gaat er van nature aan vooraf, zoals bewezen wordt in de Physica (VIIIe B., VIIe H., Nr 2 v. v.). Welnu, in alle natuurdingen is er een beginsel van plaatselijke beweging. Dus leven alle natuurdingen. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>1</articulus>
  <type>arg</type>
  <index>3</index>
  <reference>1.18.1.arg</reference>
  <nl>Onder de natuurdingen zijn de oerstoffen de onvolmaaktste. Toch kent men er het leven aan toe; spreekt men b. v. niet van levende wateren? Bijgevolg dienen wij veel meer de andere lichamelijke natuurdingen levend te noemen. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>1</articulus>
  <type>sc</type>
  <index>1</index>
  <reference>1.18.1.sc</reference>
  <nl>Dit strookt echter niet met de woorden van Dionysius in het Boek Over de Goddelijke Namen (VIe H.) : &#171; De planten hebben een laatsten weergalm van het leven &#187;, waaruit wij kunnen afleiden, dat de planten op de laagste sport staan van het leven. Welnu, de onbezielde lichamen staan nog lager dan de planten; ze leven dus niet. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>1</articulus>
  <type>co</type>
  <index>1</index>
  <reference>1.18.1.co</reference>
  <nl>Wanneer wij de dingen beschouwen die blijkbaar leven, is het gemakkelijk om vast te stellen, welke wezens leven, en welke niet. Welnu, het leven komt klaarblijkelijk toe aan de dieren. Zo lezen wij in het Boek Over de planten (Ie B., Ie H.), dat het leven zich bij de dieren duidelijk openbaart. We zullen dus weten, waarin levende wezens verschillen van niet-levende, wanneer we zullen weten, waarom wij zeggen, dat de dieren leven wanneer wij het verschijnsel zullen kennen, waarin het leven voor het eerst tot uiting komt, en dat het langst van al blijft voortduren. Welnu, wij zeggen voor het eerst van een dier, dat het leeft, wanneer het uit zichzelf begint te bewegen, en zolang wij die beweging waarnemen, menen wij, dat het leeft; wanneer het daarentegen niet meer uit zichzelf beweegt, maar alleen door een ander in beweging gebracht wordt, dan zeggen wij, dat het dier dood is en levenloos. Daaruit blijkt, dat die wezens eigenlijk leven, welke zichzelf op enige wijze bewegen, hetzij men spreekt over beweging in strikten zin, nl. de daad van het onvolmaakte, d. i. van wat in aanleg is, hetzij men spreekt over beweging in bredere zin, nl. de daad van het volmaakte; en in die zin worden begrijpen en gevoelen bewegingen genoemd, zoals gezegd wordt in het IIIe Boek Over de Ziel (IVe H., Nr 9). Levend noemen wij dus alle wezens, die zichzelf in beweging brengen, of uit zichzelf handelen. De dingen daarentegen die van nature niet bij machte zijn om zulke beweging of verrichting voort te brengen, mogen wij geen levende wezens noemen, tenzij bij wijze van beeldspraak. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>1</articulus>
  <type>ad</type>
  <index>1</index>
  <reference>1.18.1.ad</reference>
  <nl>Die woorden van de Wijsgeer kunnen betrekking hebben, &#243;fwel op de eerste beweging, die nl. van de hemellichamen, &#243;fwel op de beweging in het algemeen; en op beide wijzen zegt men wel in overdrachtelijke, maar niet in eigenlijke zin, dat de beweging het leven is van de natuurdingen. Want wat de beweging van de hemel is voor het stoffelijk heelal, is voor het dier de beweging van het hart, waardoor het leven onderhouden wordt. Insgelijks is de natuurlijke beweging in de natuurdingen als een afbeeldsel van de levensverrichting. Indien dus heel het stoffelijk heelal een bezield wezen was, zodat de beweging van een innerlijke beweger uitgaat, zoals sommigen beweerd hebben, dan zou de beweging inderdaad het leven zijn van alle natuurdingen. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>1</articulus>
  <type>ad</type>
  <index>2</index>
  <reference>1.18.1.ad</reference>
  <nl>De zware en lichte lichamen bewegen niet, tenzij wanneer zij buiten hun natuureigen toestand zijn, b. v. buiten de plaats die hun eigen is; wanneer zij zich immers op hun eigen natuurlijke plaats bevinden, bewegen ze niet. Maar de planten en andere levende wezens worden door een levensbeweging bewogen, in zover zij in bun natuurlijke toestand zijn, en niet in zover zij er toe naderen of er van afwijken. Wat meer is, ze wijken van hun natuurlijke toestand af, in zover de levensbeweging afneemt. Daarbij worden de zware en lichte lichamen in beweging gebracht van buiten uit, hetzij door de voortbrengende oorzaak die de vorm geeft, hetzij door iets wat het beletsel wegneemt, zoals wij lezen in het VIIIe Boek der Physica (IVe H., Nr 7). Die lichamen bewegen dus niet zoals de levende. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>1</articulus>
  <type>ad</type>
  <index>3</index>
  <reference>1.18.1.ad</reference>
  <nl>Levende wateren worden die genoemd, die aanhoudend vloeien ; stilstaande wateren, die niet verbonden zijn met een bron, die onophoudend vloeit, noemt men dode wateren, zoals b. v. het water van waterputten en poelen. Dat is echter maar een vergelijking, want het heeft er alleen de schijn van, dat ze zichzelf bewegen, en zo heeft het er de schijn van, dat ze leven; in werkelijkheid leven ze echter niet, daar zij niet uit zichzelf bewegen, maar door hun oorzaak bewogen worden, evenals al de andere zware of lichte lichamen. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>2</articulus>
  <type>arg</type>
  <index>1</index>
  <reference>1.18.2.arg</reference>
  <nl>Men beweert, dat het leven een werking is. Immers, datgene wat een beginsel van verdeling is, moet altijd behoren tot het geslacht van de dingen, die verdeeld worden. Welnu, het leven wordt onderverdeeld in verschillende werkingen, zoals blijkt uit het IIe Boek Over de Ziel (IIe H., Nr 2), waar de Wijsgeer het leven onderverdeelt in vier delen, nl. in zich voeden, gevoelen, zich bewegen in de ruimte, en denken. Dus is het leven een werking. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>2</articulus>
  <type>arg</type>
  <index>2</index>
  <reference>1.18.2.arg</reference>
  <nl>Het werkend leven wordt onderscheiden van het beschouwend leven. Welnu, dit onderscheid berust op zekere werkingen. Dus is het leven een werking. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>2</articulus>
  <type>arg</type>
  <index>3</index>
  <reference>1.18.2.arg</reference>
  <nl>God kennen is een werking. Welnu, God kennen is leven, zoals blijkt uit Johannes (17, 3) : &#171; Dit is het eeuwig leven, dat zij U kennen, de enige God &#187;. Het leven is dus een werking. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>2</articulus>
  <type>sc</type>
  <index>1</index>
  <reference>1.18.2.sc</reference>
  <nl>Volgens de woorden van de Wijsgeer echter in het IIe Boek Over de Ziel (IVe H., Nr 4), is leven voor de levende wezens, zijn. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>2</articulus>
  <type>co</type>
  <index>1</index>
  <reference>1.18.2.co</reference>
  <nl>Zoals vroeger werd aangetoond (XVIIe Kw, 1e en 3e Art.) is het eigen en soortelijk object van ons verstand de watheid van de dingen; maar ons verstand ontleent zijn kennis aan de zinnen, waarvan het eigen object de uiterlijke bijkomstigheden zijn: zo voeren de uiterlijke verschijnselen van een ding ons tot de kennis van het wezen er van. Daar wij nu de dingen benoemen, overeenkomstig de kennis die wij er van hebben, zoals hierboven bewezen werd (XIIIe Kw., 1e Art.), ontlenen wij veelal de namen, waardoor wij het wezen der dingen willen aanduiden, aan hun uiterlijke eigenschappen. Die namen worden dan ook gebruikt, soms in eigenlijke zin, om het wezen van de dingen aan te duiden, dat zij hoofdzakelijk moeten aanduiden, soms in minder eigenlijke zin, om de eigenschappen zelf aan te duiden, waaraan zij ontleend zijn. Zo wordt b. v. het woord lichaam klaarblijkelijk gebruikt om een soort zelfstandigheden aan te duiden, omdat zij drie afmetingen hebben, en daarom wordt dat woord lichaam soms gebruikt om de drie afmetingen zelf aan te duiden, wanneer men nl. spreekt van een lichaam, als van een soort hoegrootheid. Hetzelfde geldt ook voor het leven. Want het woord leven is ontleend aan een uitwendig verschijnsel van het ding, nl. aan het zichzelf bewegen. Toch wordt door het woord leven dit verschijnsel niet aangeduid, maar wel de zelfstandigheid, die van nature zichzelf beweegt, of op een of andere wijze uit zichzelf handelt. Leven, als werkwoord genomen, betekent dus niets anders dan het bestaan in zulke natuur; en leven, als zelfstandig naamwoord gebruikt, betekent hetzelfde, maar op abstracte wijze, evenals het woord gang het abstracte woord is voor gaan. Daarom is het woord levend geen bijkomstig, maar een essentieel gezegde. Soms toch wordt het woord leven in minder eigenlijke zin gebruikt om de levensverrichtingen aan te duiden, waaraan de naam ontleend is, zoals blijkt uit de woorden van de Wijsgeer in het IXe Boek der Ethica (IXe H., Nr 7), dat nl. leven vooral voelen is en verstaan. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>2</articulus>
  <type>ad</type>
  <index>1</index>
  <reference>1.18.2.ad</reference>
  <nl>In de aangehaalde zinsnede gebruikt de Wijsgeer het woord leven in de zin van levensverrichting. Of liever, gevoelen en verstaan en dergelijke woorden worden soms gebruikt om de daad, soms om het wezen zelf van de werkdadige dingen aan te duiden. Zo lezen wij in het IXe Boek der Ethica (IXe H., Nr 7), dat leven is: voelen of denken, d. i. een natuur hebben, waardoor men kan voelen of denken, en in die zin onderscheidt de Wijsgeer die vier levensverrichtingen. In dit ondermaanse immers treffen wij vier soorten levende wezens aan; sommige bezitten alleen een natuur waardoor ze kunnen voedsel gebruiken en de levensverrichtingen uitvoeren, die daarmee verband houden, nl. groei en voortplanting; andere hebben daarbij het gevoelsleven, nl. de onbeweeglijke dieren, zoals de oesters; andere hebben, benevens de vermelde vermogens, de macht om zichzelf te bewegen in de ruimte, nl. de volmaakte dieren, zoals de viervoeters, de vogelen, en dergelijke; eindelijk zijn er, die boven dat alles nog het vermogen hebben om te denken, nl. de mensen. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>2</articulus>
  <type>ad</type>
  <index>2</index>
  <reference>1.18.2.ad</reference>
  <nl>Levensverrichtingen zijn die, waarvan het beginsel in de handelende wezens zelf ligt, die dan ook uit zichzelf tot de handeling kunnen overgaan. Buiten de aangeboren beginselen zijner daden, nl. de natuurlijke vermogens, kunnen er in de mens nog andere gevonden worden, die aan de eerste toegevoegd worden, b. v. de hebbelijkheden, die als een natuurlijke neiging zijn tot bepaalde handelingen, en er het handelend wezen behagen in doen scheppen. Daarom wordt die handeling, die de mens aangenaam is, die door hem gezocht wordt, en waarnaar hij zijn leven schikt, bij vergelijking zijn leven genoemd; zo zeggen wij van sommige mensen, dat zij een zinnelijk, of een deugdzaam leven leiden. En op die manier wordt ook het beschouwend leven van het werkend leven onderscheiden, en zegt men ook dat God kennen het eeuwig leven is. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>2</articulus>
  <type>ad</type>
  <index>3</index>
  <reference>1.18.2.ad</reference>
  <nl>Dit antwoord volstaat als weerlegging van de 3e bedenking. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>3</articulus>
  <type>arg</type>
  <index>1</index>
  <reference>1.18.3.arg</reference>
  <nl>Men beweert, dat het leven aan God niet toekomt. Iets leeft immers, in zover het zichzelf beweegt, zoals uit het vorig Artikel blijkt. Welnu, in God is er geen beweging. Dus ook geen leven. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>3</articulus>
  <type>arg</type>
  <index>2</index>
  <reference>1.18.3.arg</reference>
  <nl>In alle levende wezens moet er een levensbeginsel zijn. Ook lezen wij in het IIe Boek Over de Ziel (IVe H., Nr 3), dat de ziel de oorzaak is en het beginsel van het levend lichaam. Maar God heeft geen beginsel. Dus is er geen leven in Hem. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>3</articulus>
  <type>arg</type>
  <index>3</index>
  <reference>1.18.3.arg</reference>
  <nl>Het levensbeginsel is in de levende wezens die wij kennen, de plantenziel. Welnu, die treft men alleen aan in lichamelijke wezens. Onstoffelijke wezens leven dus niet. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>3</articulus>
  <type>sc</type>
  <index>1</index>
  <reference>1.18.3.sc</reference>
  <nl>Wij lezen echter. Psalm 83, 3: &#171; Mijn hart en mijn vlees zijn opgesprongen van blijdschap, om de levende God. &#187; </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>3</articulus>
  <type>co</type>
  <index>1</index>
  <reference>1.18.3.co</reference>
  <nl>In God is er leven, in de meest eigenlijke zin van het woord. De volgende beschouwingen zullen dit duidelijk maken. Wij zeggen, dat iets leeft, voor zover het zichzelf beweegt, en voor zover het door geen ander in beweging gebracht wordt. Het leven van een wezen zal dus des te volmaakter zijn, als het zichzelf op meer volmaakte wijze beweegt. Onder de dingen nu, die beweging voortbrengen of ondergaan, is er een drievoudige rangschikking: ten eerste brengt het doel de werkende oorzaak in beweging; en de voornaamste werkende oorzaak is die, welke krachtens haar eigen vorm handelt; en soms gebruikt zij daarvoor een werktuig, dat niet werkdadig is door zijn eigen vorm, maar door de kracht van de voornaamste werkende oorzaak ; het werktuig voert dan alleen de handeling uit. Sommige wezens nu bewegen zichzelf, niet ten opzichte van hun doel of van hun vorm, want het doel waarvoor zij handelen en de vorm waardoor zij handelen, zijn hun van nature gegeven; maar zij bewegen zichzelf alleen in zover zij de werking uitvoeren. Het zijn de planten, die, overeenkomstig de vorm, die hun van nature eigen is, zichzelf bewegen, d. i. groeien of afnemen. Andere wezens bewegen zichzelf, niet alleen ten opzichte van het uitvoeren van de beweging, maar ook met betrekking tot de vorm, die het beginsel van de beweging is, en die zij zelf aanwerven. En dit zijn de dieren, waarin een door de zintuigen verkregen vorm en niet de eigen natuurvorm, het beginsel is van de beweging. Hoe volmaakter hun zintuigen zijn, des te volmaakter bewegen zij zich. Want de zelfbeweging van die dieren, welke alleen de tastzin bezitten, bestaat alleen in een uitzetten of inkrimpen, zoals bij de oesters, en overtreft maar weinig de beweging van een plant. De dieren integendeel, die volmaakte zintuiglijke vermogens hebben, waarmede zij niet alleen datgene kunnen kennen wat met hun wezen verbonden is of in hun bereik ligt, maar ook datgene wat afgelegen is, bewegen en verplaatsen zichzelf naar de verwijderde dingen. Hoewel die dieren door bun zintuigen de vorm aanwerven, die het beginsel is van hun beweging, toch valt het buiten hun vermogen, zelf het doel van hun handeling en beweging vast te stellen ; dit is hun van nature aangeboren, en daarom bewegen zij er zich instinktmatig naar toe, krachtens de vorm, door de zinnen verkregen. Daarom staan boven deze dieren, die, welke zichzelf bewegen, ook in het opzicht van het doel, dat zij zelf bepalen. Maar dit gebeurt alleen door de rede en het verstand, dat bij machte is de evenredigheid te vatten van doel en middel, en het een te richten naar het andere. Het volmaaktste leven komt dus toe aan de wezens, die met verstand begaafd zijn; ze bewegen zich immers op meer volmaakte wijze. Tekenend daarvoor is het feit, dat bij een en dezelfden mens het verstandelijk vermogen de zinnelijke vermogens in beweging brengt, en die vermogens door hun bevel de zintuigen bewegen, die de beweging uitvoeren. Iets dergelijks bevinden wij op het gebied der kunstvaardigheid; de kunstvaardigheid toch, die het gebruik van het schip tot voorwerp heeft, nl. de stuurmanskunst, gebiedt aan de scheepsbouwkunde, die aan het schip de vorm geeft, en die laatste kunst gebiedt aan de kunst die slechts met het uitvoeren belast is, nl. met het schikken der bouwstoffen. Doch hoewel ons verstand zich tot sommige kenobjecten zelf beweegt, toch zijn andere van nature gegeven, zoals de eerste beginselen, omtrent dewelke het niet van mening kan veranderen, of het einddoel, dat het onmogelijk niet kan willen. Al beweegt het verstand zichzelf in zekere opzichten, in andere wordt het in beweging gebracht. Het wezen dus, waarvan de natuur zijn verstandelijk kennen zelf is, en dat niet van een ander ontvangen heeft wat hem van nature toekomt, staat op de hoogste trap van het leven. Welnu, dit wezen is God. Dus is het leven op de meest volmaakte wijze in Hem. Daarom toont de Wijsgeer in het XIIe Boek der Metaphysica (XIe B., VIIe H., Nr 7) eerst aan, dat God een verstandelijk wezen is, en besluit hij dan, dat God het volmaaktste en onvergankelijk leven heeft, daar zijn verstand het meest volmaakt en steeds in akt is. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>3</articulus>
  <type>ad</type>
  <index>1</index>
  <reference>1.18.3.ad</reference>
  <nl>Volgens het IXe Boek der Metaphysica (VIIIe B., VIIIe H., Nr 9), zijn er twee soorten werkingen: de ene gaan over op iets wat buiten het werkend wezen ligt, zoals verwarmen en zagen; andere blijven in het werkend wezen, zoals verstaan, voelen en willen. Het onderscheid ligt hierin, dat de eerste werkingen de volmaaktheid niet zijn van de werkende oorzaak, die handelt, maar van het subject, dat de werking ondergaat; de andere daarentegen zijn een volmaaktheid van de werkende oorzaak zelf. Omdat nu de beweging de akt is van het bewogene, wordt de tweede handeling, die de akt is van de werkende oorzaak, om wille van die gelijkenis ook haar beweging genoemd; want evenals de beweging de akt is van het bewogene, is de innerlijke handeling de akt van de werkende oorzaak, met dit verschil, dat de beweging de akt is van het onvolmaakte, d. i. van datgene wat nog in aanleg is, terwijl de andere handeling de akt is van het volmaakte, d. i. van datgene wat in akt is, zoals we lezen in het IIIe Boek Over de Ziel (VIe H., Nr 1). Zoals men dus zegt, dat begrijpen een beweging is, zo zegt men ook, dat hetgeen zichzelf begrijpt zichzelf beweegt, en in die zin heeft ook Plato gezegd, dat God zichzelf beweegt, en niet in de zin van een beweging die de akt is van het onvolmaakte. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>3</articulus>
  <type>ad</type>
  <index>2</index>
  <reference>1.18.3.ad</reference>
  <nl>Evenals God Zijn zijn is en Zijn begrijpen, zo is Hij ook Zijn leven, en daarom leeft Hij, hoewel Hij geen levensbeginsel heeft. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>3</articulus>
  <type>ad</type>
  <index>3</index>
  <reference>1.18.3.ad</reference>
  <nl>De aardse wezens zijn aan het leven deelachtig, naar hun vergankelijke natuur, die zonder voortplanting de soort, en zonder voeding het individu niet in stand kan houden; daarom wordt er in de aardse wezens geen leven aangetroffen zonder plantenziel, maar die reden gaat niet op voor de onvergankelijke dingen. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>4</articulus>
  <type>arg</type>
  <index>1</index>
  <reference>1.18.4.arg</reference>
  <nl>Men beweert, dat niet alle dingen leven zijn in God. In de Handelingen der Apostelen lezen wij immers (17, 28) : &#171; In Hem leven, bewegen en zijn wij &#187;. Maar alle dingen zijn geen beweging in God. Dus ook geen leven. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>4</articulus>
  <type>arg</type>
  <index>2</index>
  <reference>1.18.4.arg</reference>
  <nl>Alle dingen zijn in God, als in hun eerste oerbeeld. Welnu, de afbeeldsels moeten gelijkvormig zijn aan het oerbeeld. Maar niet alle dingen zijn op zich zelf levend. Dus zijn niet alle dingen leven in God. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>4</articulus>
  <type>arg</type>
  <index>3</index>
  <reference>1.18.4.arg</reference>
  <nl>Volgens de woorden van Augustinus in het Boek Over de Ware Godsdienst (XXIXe H.) is de levende zelfstandigheid verheven boven elke niet-levende zelfstandigheid. Indien dus de dingen, die op zich zelf niet leven, leven zijn in God, bestaan de dingen met meer waarheid in God dan op zich zelf. Dit is echter onmogelijk, want op zich zelf zijn ze in akt, en in God slechts in aanleg. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>4</articulus>
  <type>arg</type>
  <index>4</index>
  <reference>1.18.4.arg</reference>
  <nl>Evenals God het goede kent en de dingen, die op een of ander ogenblik ontstaan, zo kent Hij ook het kwaad en al wat Hij kan voortbrengen, maar nooit zal verwezenlijken. Indien dus alle dingen zijn in God, in zover ze door God gekend zijn, dan moeten ook de slechte dingen en die welke nooit zullen ontstaan, leven zijn in Hem, in zover Hij ze kent; maar die gevolgtrekking is blijkbaar onaannemelijk. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>4</articulus>
  <type>sc</type>
  <index>1</index>
  <reference>1.18.4.sc</reference>
  <nl>In strijd hiermee zegt echter Johannes (1, 3-4) : &#171; Wat ontstaan is, was leven in Hem &#187;. Welnu, alles is ontstaan, behalve God alleen. Dus zijn alle dingen leven in God. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>4</articulus>
  <type>co</type>
  <index>1</index>
  <reference>1.18.4.co</reference>
  <nl>Het leven van God, zeiden wij (vorig Art.), is zijn kennen. Welnu, in God is het verstand, het kenvoorwerp, en de kenakt zelf, &#233;&#233;n en hetzelfde. Al wat dus als kenobject in God is, is zijn leven. Maar alle door God voortgebrachte dingen zijn als kenobject in Hem. Dus zijn ze alle in Hem het goddelijk leven zelf. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>4</articulus>
  <type>ad</type>
  <index>1</index>
  <reference>1.18.4.ad</reference>
  <nl>Men kan in een dubbelen zin van de schepselen zeggen, dat zij in God zijn. Ten eerste, in zover de goddelijke macht ze omvat en in stand houdt, en zo zeggen wij, dat die dingen in ons zijn, welke in ons vermogen zijn. Op die manier zijn de schepselen in God, zelf naar hun eigen natuur; zo moet men de woorden verklaren van de Apostel: &#171; In Hem leven, bewegen en zijn wij &#187;. God is immers de oorzaak van ons leven, van ons bestaan, en van ons bewegen. In een anderen zin nog kan men zeggen, dat de dingen in God zijn, nl. naar de kennis die God er van heeft, en op die wijze zijn ze in God naar hun eigen begrip, dat in God niet onderscheiden is van het goddelijk wezen. Bijgevolg zijn de dingen, voor zover ze op die wijze in God zijn, het goddelijk wezen zelf. Daar nu het goddelijk wezen leven is en geen beweging, zijn de dingen in die zin geen beweging in God, maar leven. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>4</articulus>
  <type>ad</type>
  <index>2</index>
  <reference>1.18.4.ad</reference>
  <nl>De afbeeldsels moeten gelijkvormig zijn aan het oerbeeld, volgens het begrip van hun vorm, niet volgens hun wijze van zijn. De vorm immers kan een andere wijze van zijn hebben in het oerbeeld en in het afbeeldsel; zo heeft het huis in de geest van de bouwkundige een onstoffelijk en verstandelijk bestaan, maar in het huis, dat buiten de geest is, heeft het een stoffelijk en zinnelijk bestaan. Daarom zijn ook de begrippen van de dingen, die op zichzelf niet leven, leven in God, omdat zij in het verstand van God een goddelijk zijn hebben. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>4</articulus>
  <type>ad</type>
  <index>3</index>
  <reference>1.18.4.ad</reference>
  <nl>Indien de vorm alleen, en niet de stof, tot het begrip van de natuurdingen behoorde, zouden deze in elk opzicht meer in het verstand van God zijn, door hun idee&#235;n, dan op zich zelf. Daarom beweerde Plato, dat de afgescheiden mens waarlijk mens was, en de stoffelijke, slechts door deelhebben. Maar de stof behoort tot het begrip van de natuurdingen, en daarom zijn de natuurdingen, in het opzicht van het zijn als zodanig, m&#233;&#233;r in het goddelijk verstand dan op zich zelf. In het goddelijk verstand immers hebben zij een ongeschapen, op zichzelf een geschapen bestaan. Maar in een meer bepaald opzicht, b. v. in het opzicht van hun mens of paard-zijn, zijn ze m&#233;&#233;r in hun eigen natuur dan in het goddelijk verstand. Tot de waarheid van de mens toch behoort het stoffelijk zijn, wat toch aan de dingen niet toekomt, naar hun bestaan in het goddelijk verstand; zo heeft het huis een verhevener bestaan in de geest van de bouwkundige dan in de stof; toch noemen wij met meer waarheid huis datgene wat in de stof bestaat, dan datgene wat in het verstand bestaat, omdat het eerste in akt is, het andere slechts in aanleg. </nl>
  </lemma>
<lemma>
    <liber>1</liber>
  <quaestio>18</quaestio>
  <articulus>4</articulus>
  <type>ad</type>
  <index>4</index>
  <reference>1.18.4.ad</reference>
  <nl>De slechte dingen zijn in de kennis van God, in zover zijn kennis zich er toe uitstrekt, maar zij zijn niet in God als door Hem geschapen of in stand gehouden dingen, noch zelf zoals de dingen, waarvan er een eigen begrip is: God kent ze immers door het begrip van het goed; daarom is het verkeerd te zeggen, dat de slechte dingen leven zijn in God. Van de dingen, die nooit zullen bestaan, mag men zeggen, dat ze leven zijn in God, in zover leven wil zeggen: verstandelijk kennen, dus in zover zij door God gekend zijn, en niet in zover leven een beginsel van handeling is. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus />
  <type>pr</type>
  <index>1</index>
  <reference>1.19.pr</reference>
  <nl>Tot hiertoe behandelden we wat betrekking heeft op de kennis van God; nu gaan we over tot wat zijn wil betreft. Eerst beschouwen we Gods wil zelf; ten tweede, alles wat behoort tot Gods wil, op zichzelf genomen; ten derde, wat behoort tot Gods verstand in betrekking met zijn wil. Over Gods wil zelf stellen we twaalf vragen: 1e) Heeft God een wil? 2e) Wil God de dingen, die buiten Hem liggen? 3e) Wil God alles wat Hij wil, noodzakelijk? 4e) Is Gods wil de oorzaak van de dingen? 5e) Is Gods wil afhankelijk van een of andere oorzaak? 6e) Wordt Gods wil steeds verwezenlijkt? 7e) Is Gods wil onveranderlijk? 8e) Is alles noodzakelijk omdat het door God gewild is? 9e) Wil God het kwaad? 10e) Is God vrij? 11e) Mag men in God een &#171; willen van het teken &#187; aannemen ? 12e) Kan God op vijf verschillende wijzen zijn wil te kennen geven ? </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>1</articulus>
  <type>arg</type>
  <index>1</index>
  <reference>1.19.1.arg</reference>
  <nl>Men beweert, dat God geen wil heeft. Het voorwerp van de wil is immers het doel en het goede. Welnu, God heeft geen doel. Dus heeft hij ook geen wil. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>1</articulus>
  <type>arg</type>
  <index>2</index>
  <reference>1.19.1.arg</reference>
  <nl>De wil is een streefvermogen. Maar het streefvermogen is een bewijs van onvolmaaktheid, want men streeft alleen naar wat men niet bezit. Bij God kan echter van geen onvolmaaktheid sprake zijn, en bijgevolg heeft Hij geen wil. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>1</articulus>
  <type>arg</type>
  <index>3</index>
  <reference>1.19.1.arg</reference>
  <nl>In het IIIe Boek Over de Ziel (Xe H., Nr 7) zegt de Wijsgeer, dat de wil een bewogen beweger is. Welnu, God is de eerste onbewogen beweger, zoals in het VIIIe Boek der Physica bewezen wordt (IVe, Ve en VIe H.) . Dus kan God geen wil hebben. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>1</articulus>
  <type>sc</type>
  <index>1</index>
  <reference>1.19.1.sc</reference>
  <nl>Daar staat echter tegenover, dat de Apostel schrijft in zijn Brief aan de Romeinen (12,2) : &#171; Opdat ge zoudt ondervinden wat God wil. &#187; </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>1</articulus>
  <type>co</type>
  <index>1</index>
  <reference>1.19.1.co</reference>
  <nl>God heeft een wil, evenals Hij een verstand heeft, want de wil volgt op het verstand. Inderdaad, zoals het natuurding in akt is door zijn eigen vorm, zo kent het verstand in akt door zijn verstandelijke kenvorm. Welnu, de verhouding van ieder natuurding tot zijn vorm is zoo, dat het er naar streeft wanneer het hem mist, en er zijn rust in vindt, wanneer het hem bezit; en hetzelfde geldt voor elke natuurvolmaaktheid, die het goed is van de natuur. In de niet-kennende wezens noemen we die verhouding tot eigen natuurgoed: natuuraandrang. Maar de verstandelijke wezens staan in dezelfde verhouding tot het goed dat ze door hun verstandelijke kenvorm kennen: wie het bezit, vindt er zijn rust in, wie het niet bezit, streeft er naar. Dit rusten en streven nu zijn wilsakten, en daarom heeft elk met verstand begaafd wezen een wil, evenals elk zintuiglijk kennend wezen een zinnelijk streefvermogen heeft. Er moet dus ook in God een wil zijn, daar Hij een verstand heeft. En evenals zijn kennen, zo is ook zijn wil hetzelfde als Zijn zijn. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>1</articulus>
  <type>ad</type>
  <index>1</index>
  <reference>1.19.1.ad</reference>
  <nl>Hoewel niets wat buiten God ligt, Gods doel kan zijn, toch is Hij zelf het doel van al wat door Hem gemaakt is, en wel naar zijn wezenheid, daar Hij naar zijn wezenheid goed is, zoals hierboven werd aangetoond (IVe Kw., 3e Art.), en goed zijn eigen is aan het doel. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>1</articulus>
  <type>ad</type>
  <index>2</index>
  <reference>1.19.1.ad</reference>
  <nl>Bij ons is de wil een streefvermogen. Ofschoon nu dit vermogen zo genoemd wordt naar het streven, toch moet men daarom niet menen, dat de enige akt van de wil is, te streven naar iets, wat hij niet bezit. Hij kan immers ook datgene, wat hij reeds bereikte, beminnen, en er van genieten. En in deze zin schrijven we aan God een wil toe: steeds toch geniet Hij van zijn eigen goed-zijn, het Hem eigen wilsvoorwerp, van zijn natuur niet onderscheiden, zoals hierboven gezegd werd. (Antw. op de Ie Bedenking). </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>1</articulus>
  <type>ad</type>
  <index>3</index>
  <reference>1.19.1.ad</reference>
  <nl>Het spreekt vanzelf, dat een wil waarvan het voornaamste voorwerp een goed is, dat buiten de wil ligt, van buiten af bewogen wordt. Maar het voorwerp van Gods wil is integendeel zijn eigen goed-zijn, dat zijn wezen zelf is. Daarom wordt Gods wil, &#233;&#233;n met zijn wezen, door niets buiten Hem bewogen, doch alleen door zichzelf. We gebruiken hier het woord bewegen in de zin waarin begrijpen en willen een beweging genoemd worden; zo zei ook Plato in zijn Phaedrus (XXIVe H.), dat de eerste beweger zich zelf beweegt. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>2</articulus>
  <type>arg</type>
  <index>1</index>
  <reference>1.19.2.arg</reference>
  <nl>Men beweert, dat God de dingen niet wil, die buiten Hem liggen. Gods wil immers is zijn wezen. Maar God is niets wat buiten Hem ligt. Dus wil Hij niet wat buiten Hem ligt. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>2</articulus>
  <type>arg</type>
  <index>2</index>
  <reference>1.19.2.arg</reference>
  <nl>Het gewilde beweegt de wil, gelijk het begeerlijke het streefvermogen, zoals gezegd wordt in het IIIe Boek Over de Ziel (Xe H., Nr 7). Indien bijgevolg God iets wil wat buiten Hem ligt, dan wordt Hij bewogen door iets wat buiten Hem ligt, en dat is onmogelijk. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>2</articulus>
  <type>arg</type>
  <index>3</index>
  <reference>1.19.2.arg</reference>
  <nl>Voldoet een gewild voorwerp de wil, dan verlangt men verder niets. Welnu, Gods goed-zijn voldoet Hem, en zijn wil is er door verzadigd. Bijgevolg wil God niets wat buiten hem ligt. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>2</articulus>
  <type>arg</type>
  <index>4</index>
  <reference>1.19.2.arg</reference>
  <nl>De wilsakten worden vermenigvuldigd volgens de gewilde voorwerpen. Indien God &#233;n zich zelf wil, &#233;n het andere, dan moeten er meerdere wilsakten zijn in Hem. Maar dan is ook zijn wezen samengesteld, daar zijn wezen hetzelfde is als zijn wil. Maar Gods wezen kan onmogelijk samengesteld zijn, en daarom wil God niets wat buiten Hem ligt. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>2</articulus>
  <type>sc</type>
  <index>1</index>
  <reference>1.19.2.sc</reference>
  <nl>Dit is echter in strijd met wat de Apostel zegt in zijn Eersten Brief aan de Thessaloni&#235;rs (4, 3) : &#171; God wil dat gij heilig wordt. &#187; </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>2</articulus>
  <type>co</type>
  <index>1</index>
  <reference>1.19.2.co</reference>
  <nl>God wil niet alleen zich zelf, maar ook dingen buiten Hem. Dit blijkt uit de gronden die we hierboven reeds hebben aangevoerd (Ie Art.). Het natuurding heeft immers niet alleen een natuuraandrang naar zijn eigen goed, waardoor het dit goed wil verwerven, wanneer het dit niet bezit, en er zijn rust in vindt, wanneer het dit wel bezit; maar het heeft ook een natuuraandrang om, naar vermogen, zijn eigen goed in andere wezens uit te storten. We zien dan ook hoe ieder handelend wezen zijns gelijke voortbrengst, in zover het in akt is. Ook dit naar vermogen mededelen van eigen goed behoort tot het begrip van de wil. Welnu, die mededeelzaamheid moet voornamelijk toegeschreven worden aan de goddelijke wil, waaruit elke volmaaktheid voortspruit naar een zekere gelijkvormigheid met Gods volmaaktheid. Indien dus de natuurwezens hun eigen goed aan anderen mededelen, in zover ze zelf volmaakt zijn, komt het des te meer aan Gods wil toe het goddelijk goed door gelijkvormigheid aan anderen mede te delen, voor zover het mogelijk is. Daarom wil God, &#233;n zichzelf, &#233;n het andere: zich zelf als doel, het andere om het doel, in zover het met zijn goed-zijn overeenstemt, dat anderen aan zijn volmaaktheid deelachtig zijn. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>2</articulus>
  <type>ad</type>
  <index>1</index>
  <reference>1.19.2.ad</reference>
  <nl>Hoewel in werkelijkheid Gods wil hetzelfde is als zijn wezen, toch verschillen ze naar de wijze waarop wij ze opvatten en te kennen geven, zoals uit het voorgaande blijkt (XIIIe Kw., 4C Art.). Wanneer men zegt: God is, dan drukt men geen betrekking uit tot iets anders, zoals wel het geval is wanneer men zegt: God wil. Hoewel God dus niets is wat buiten Hem ligt, toch wil Hij iets buiten Hem. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>2</articulus>
  <type>ad</type>
  <index>2</index>
  <reference>1.19.2.ad</reference>
  <nl>Willen we iets om een doel, dan is het doel de enige beweegreden van ons willen. Het doel beweegt dus de wil. En dit valt voornamelijk op in die dingen, welke wij alleen willen om een doel. Wil iemand b. v, een bitteren drank gebruiken, dan wil hij niets anders dan de gezondheid, die hem alleen tot willen beweegt. Maar iemand die een zoeten drank gebruikt, kan hem niet alleen willen om zijn gezondheid, maar ook om de drank zelf. Daar God nu de dingen buiten Hem niet wil, tenzij om het doel, dat zijn eigen goed-zijn zelf is, zoals in de Leerstelling gezegd is, daarom wordt Gods wil door niets anders bewogen dan door Gods goed-zijn. En evenals Hij alle andere wezens kent in de kennis van zijn eigen wezen, zo wil Hij de dingen buiten Hem in het willen van zijn eigen goed-zijn. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>2</articulus>
  <type>ad</type>
  <index>3</index>
  <reference>1.19.2.ad</reference>
  <nl>Gods wil is voldaan door zijn eigen goed-zijn. Daar volgt echter niet uit, dat Hij niets wil buiten Hem, maar alleen, dat Hij niets wil, tenzij om zijn eigen goed-zijn. Zo is ook het goddelijk verstand volmaakt door de kennis van Gods wezen, en toch kent het in die kennis al het overige. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>2</articulus>
  <type>ad</type>
  <index>4</index>
  <reference>1.19.2.ad</reference>
  <nl>Evenals het goddelijk kennen &#233;&#233;n blijft, omdat God het vele ziet in iets wat &#233;&#233;n is, zo blijft ook Gods wil &#233;&#233;n en enkelvoudig, omdat God het vele niet wil, tenzij door iets &#233;&#233;ns, nl. door zijn eigen goed-zijn. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>arg</type>
  <index>1</index>
  <reference>1.19.3.arg</reference>
  <nl>Men beweert, dat God alles wat Hij wil, noodzakelijk wil. Alles immers wat eeuwig is, is noodzakelijk. Welnu, wat God wil, wil Hij van eeuwigheid af: anders toch was zijn wil veranderlijk. Dus wil Hij wat Hij wil, noodzakelijk. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>arg</type>
  <index>2</index>
  <reference>1.19.3.arg</reference>
  <nl>God wil de dingen buiten Hem, in zover Hij zijn eigen goed-zijn wil. Welnu, Zijn eigen goed-zijn wil God noodzakelijk. Dus wil Hij ook noodzakelijk de dingen buiten Hem. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>arg</type>
  <index>3</index>
  <reference>1.19.3.arg</reference>
  <nl>Wat voor God natuurlijk is, is ook noodzakelijk, want God is het uiteraard-noodzakelijk zijn, en de oorzaak van elke noodzakelijkheid, zoals hierboven bewezen werd (IIe Kw., 3e Art.). Welnu, al wat God wil, wil Hij door zijn natuur: in God toch kan er niets gevonden worden, wat niet behoort tot zijn natuur, zoals gezegd wordt in het Ve Boek der Metaphysica (IVe B., Ve H., Nr 6). Dus wil God alles wat Hij wil, noodzakelijk. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>arg</type>
  <index>4</index>
  <reference>1.19.3.arg</reference>
  <nl>Het komt op hetzelfde neer, of we zeggen: &#171; Iets is niet noodzakelijk &#187;, ofwel: &#171; Het is mogelijk dat iets niet is &#187;. Indien het dus niet noodzakelijk is, dat God een of ander ding wil van de dingen, die Hij wil, dan is het mogelijk, dat Hij het niet wil, alsook, dat Hij iets wil, wat Hij niet wil. Bijgevolg kan Gods wil onverschillig het een of het ander kiezen, en daarom is Hij onvolmaakt, daar het onverschillige onvolmaakt en veranderlijk is. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>arg</type>
  <index>5</index>
  <reference>1.19.3.arg</reference>
  <nl>Wie onverschillig staat voor een keus, gaat niet over tot de handeling, tenzij wanneer iets van buiten af hem tot &#233;&#233;n ding bepaalt, zoals de Commentator (Averro&#235;s) zegt in zijn commentaar op het IIe Boek der Physica (Nr 48). Staat Gods wil dus onverschillig v&#243;&#243;r verschillende dingen, dan wordt zijn wil bewogen door iets wat buiten Hem ligt, en is Hij aan een hogere oorzaak ondergeschikt. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>arg</type>
  <index>6</index>
  <reference>1.19.3.arg</reference>
  <nl>Alles wat God weet, weet Hij noodzakelijk. Welnu, Gods kennis is zijn wezen, en evenzo zijn wil. Bijgevolg wil Hij noodzakelijk alles wat Hij wil. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>sc</type>
  <index>1</index>
  <reference>1.19.3.sc</reference>
  <nl>Daartegenover staat echter wat Paulus zegt in zijn Brief aan de Ephesi&#235;rs (1, 11): &#171; Hij werkt alles uit, volgens het overleggen van zijn Wil &#187;. Maar wanneer men iets uitwerkt na overleg, dan wil men dat niet noodzakelijk. Dus wil God niet noodzakelijk alles wat Hij wil. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>co</type>
  <index>1</index>
  <reference>1.19.3.co</reference>
  <nl>Laten wij opmerken, dat iets op tweevoudige wijze noodzakelijk kan zijn: &#243;f volstrekt, &#243;f voorwaardelijk. We achten iets volstrekt noodzakelijk om de verhouding van de termen, en dit op twee wijzen: ofwel omdat het gezegde behoort lot de bepaling van het onderwerp, zoals het b.v. noodzakelijk is, dat een mens een dier is; ofw&#233;l omdat het onderwerp behoort tot het begrip van het gezegde, zoals een getal even of oneven moet zijn. Op die wijze is het b. v. niet noodzakelijk, dat Socrates zit; dit is niet absoluut noodzakelijk, maar alleen voorwaardelijk: in de veronderstelling, dat hij zit, zit hij noodzakelijk, zolang hij zit. Die begrippen nu moeten we toepassen op datgene wat God wil. Zeker moet God iets volstrekt-noodzakelijk willen, maar niet alles. Volstrekt-noodzakelijk wil God zijn eigen goed-zijn: Het is het eigen voorwerp van zijn wil, en daarom wil God noodzakelijk zijn goed-zijn, zoals ook onze wil noodzakelijk het geluk wil, en zoals elk vermogen in noodzakelijk verband staat met zijn eigen en voornaamste voorwerp, zoals het oog met de kleur: het streven naar het eigen voorwerp ligt immers in de aard van het vermogen. Wat echter buiten God ligt, dat wil Hij alleen, in zover het tot zijn goed-zijn geordend is als tot een doel. Welnu, bij ons sluit het willen van het doel niet noodzakelijk het willen van de middelen in, tenzij wanneer het onontbeerlijke middelen zijn, zoals wij ons willen voeden, wanneer we willen blijven leven, en wij naar een schip uitzien, wanneer we de zee willen oversteken. Wanneer echter het doel zonder dit middel kan bereikt worden, dan willen wij het middel niet noodzakelijk: om een uitstapje te maken, hebben we niet volstrekt een paard nodig, daar men ook zonder paard uit kan gaan; en die reden gaat ook op voor de andere gevallen. Aangezien nu Gods goed-zijn volmaakt is en zonder wat anders ook kan bestaan, daar niets zijn volmaaktheid kan vermeerderen, wil God niet volstrekt noodzakelijk wat buiten Hem ligt. Toch wil Hij dit voorwaardelijk-noodzakelijk : in de veronderstelling nl., dat God iets wil, is het Hem niet mogelijk het niet te willen, daar zijn wil onveranderlijk is. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>ad</type>
  <index>1</index>
  <reference>1.19.3.ad</reference>
  <nl>Uit het feit, dat God iets wil van alle eeuwigheid af, volgt niet, dat Hij het noodzakelijk wil; dit volgt alleen uit een bijzondere veronderstelling. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>ad</type>
  <index>2</index>
  <reference>1.19.3.ad</reference>
  <nl>Hoewel God zijn eigen goed-zijn noodzakelijk wil, toch wil Hij niet noodzakelijk datgene wat Hij om zijn goedheid wil, want zijn goed-zijn is zonder de dingen die buiten Hem liggen, ook mogelijk. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>ad</type>
  <index>3</index>
  <reference>1.19.3.ad</reference>
  <nl>Als God dingen wil buiten Hem, die Hij niet noodzakelijk wil, dan vloeit dit niet voort uit zijn natuur zelf. Daarom is het echter niet onnatuurlijk voor Hem, noch druist het tegen zijn natuur in, want het is een gevolg van zijn vrijen wil. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>ad</type>
  <index>4</index>
  <reference>1.19.3.ad</reference>
  <nl>Het gebeurt, dat een noodzakelijke oorzaak niet in noodzakelijke verhouding staat tot haar gevolg; dit komt van de gebrekkigheid van het gevolg, en niet van die van de oorzaak. De zonnekracht b. v. staat niet in noodzakelijke verhouding tot de wisselvallige dingen, die op aarde gebeuren, niet om de ontoereikendheid van de zonnekracht, maar om de onvolkomenheid van het uitwerksel zelf, dat niet noodzakelijk uit zijn oorzaak voortvloeit. En evenzo is het niet door een onvolmaaktheid van Gods wil, dat God een van de dingen, die Hij wil, niet noodzakelijk wil, maar wel door de onvolmaakte natuur van het gewilde, waarvan de aard zo is, dat het tot Gods volmaaktheid niet vereist wordt, en een dergelijke onvolmaaktheid is eigen aan elk geschapen goed. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>ad</type>
  <index>5</index>
  <reference>1.19.3.ad</reference>
  <nl>Een van nature wisselvallige oorzaak moet tot haar uitwerksel bepaald worden door iets wat buiten haar ligt. Doch Gods wil, die zijn noodzakelijkheid uit zichzelf heeft, bepaalt zichzelf tot ieder wilsobject, waartoe hij in geen noodzakelijke verhouding staat. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>3</articulus>
  <type>ad</type>
  <index>6</index>
  <reference>1.19.3.ad</reference>
  <nl>Zoals Gods wezen in zichzelf noodzakelijk is, zo is ook Gods willen en kennen noodzakelijk. Maar al is de verhouding tussen het goddelijk kennen en het kenvoorwerp noodzakelijk, toch kan hetzelfde niet gezegd worden van de verhouding tussen Gods willen en zijn wilsvoorwerp. Wij kennen immers de dingen zoals ze in ons zijn, maar we willen de dingen zoals ze op zichzelf zijn. Maar omdat alles noodzakelijk is, in zover het in God is, en niet zoals het op zichzelf bestaat, zodat het uit zichzelf noodzakelijk zou zijn, daarom kent God noodzakelijk alles wat Hij kent, maar wil Hij niet noodzakelijk alles wat Hij Wil. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>4</articulus>
  <type>arg</type>
  <index>1</index>
  <reference>1.19.4.arg</reference>
  <nl>Men beweert, dat Gods wil de oorzaak van de dingen niet is. &#171; Zoals de zon, zegt Dionysius, in zijn boek &#171; Over de goddelijke Namen &#187; (IVe H.), redeneert noch kiest, doch door haar wezen belicht alles wat vatbaar is voor licht, zo laat ook het goddelijk goed-zijn door zijn wezen zelf de stralen van zijn goed-zijn neervallen op alles wat bestaat &#187;. Welnu, alles wat door zijn wil handelt, redeneert en kiest. Dus handelt God niet door zijn wil, en is zijn wil de oorzaak van de dingen niet. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>4</articulus>
  <type>arg</type>
  <index>2</index>
  <reference>1.19.4.arg</reference>
  <nl>In elke orde is datgene het eerste, wat door zijn wezen zodanig is. Zo is datgene, wat door zijn wezen vuur is, het eerste in de reeks der dingen die branden. Welnu God is de eerste werkende oorzaak. Hij is het dus door zijn wezen, dat zijn natuur zelf is. Bijgevolg handelt Hij door zijn natuur, en niet door zijn wil, en is zijn wil de oorzaak van de dingen niet. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>4</articulus>
  <type>arg</type>
  <index>3</index>
  <reference>1.19.4.arg</reference>
  <nl>Wat iets veroorzaakt, juist omdat het die bepaalde natuur heeft, is geen oorzaak krachtens zijn wil, maar krachtens zijn natuur. Het vuur is b. v. de oorzaak der verwarming omdat het warm is, terwijl de bouwmeester de oorzaak is van het huis, omdat hij het bouwen wil. Welnu Augustinus zegt in zijn boek &#171; Over de Christelijke Leering &#187; (Ie B., XXXIIe H.) : &#171; Omdat God goed is, daarom zijn wil &#187;. Dus is God door zijn natuur de oorzaak van de dingen, en niet door zijn wil. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>4</articulus>
  <type>arg</type>
  <index>4</index>
  <reference>1.19.4.arg</reference>
  <nl>Elk ding heeft slechts &#233;&#233;n oorzaak. Welnu, Gods kennis is de oorzaak van de dingen, zoals hierboven bewezen werd (XIVe Kw., 8e Art.). Dus kan zijn wil het niet zijn. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>4</articulus>
  <type>sc</type>
  <index>1</index>
  <reference>1.19.4.sc</reference>
  <nl>Dit is echter in strijd met de woorden van het Boek der Wijsheid (11, 26): &#171; Hoe kan iets voortbestaan, zo Gij het niet wilt? &#187; </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>4</articulus>
  <type>co</type>
  <index>1</index>
  <reference>1.19.4.co</reference>
  <nl>We moeten noodzakelijk aannemen, dat Gods wil de oorzaak van de dingen is, en dat God handelt door zijn wil, en niet, zoals sommigen meenden, door natuurnoodzakelijkheid. Dit blijkt op drie wijzen : Ten eerste, uit de opeenvolging der werkende oorzaken. Zowel een met kennis begaafd wezen als een blind natuurding handelt om een doel, zoals bewezen wordt in het IIe Boek der Physica (Ve H., Nr 2; VIIIe H.) ; maar voor het wezen dat handelt uit natuuraandrang, moeten &#233;n het doel, &#233;n de onontbeerlijke middelen worden bepaald door een verhevener verstand. Zo wordt voor een pijl het doel en de richting bepaald door de schutter. Bijgevolg moet een oorzaak, die met verstand en wil begaafd is, komen v&#243;&#243;r een oorzaak, die handelt uit natuuraandrang. En daar God in de reeks der oorzaken de eerste is, moet Hij handelen door verstand en wil. Ten tweede, uit de aard van de natuurlijke werkende oorzaken. Die oorzaken zijn beperkt tot &#233;&#233;n enkel uitwerksel, daar de natuur steeds op dezelfde wijze werkt, tenzij wanneer ze verhinderd wordt. De reden daarvan is, dat elk ding handelt volgens zijn eigen aard; verandert die aard niet, dan is er ook maar &#233;&#233;n uitwerksel. Welnu, elk wezen, dat handelt krachtens zijn natuur, heeft een beperkt zijn. Gods wezen echter is niet beperkt, maar sluit in zich iedere wezensvolmaaktheid in; daarom is het onmogelijk, dat God zou handelen uit natuurnoodzakelijkheid, tenzij Hij soms iets onbepaalds en in wezen oneindig zou veroorzaken, maar dat is ook onmogelijk, zoals we hierboven bewezen hebben (VIIe Kw., 2e Art.). Bijgevolg handelt God niet uit natuurnoodzakelijkheid, maar volgens de beschikking van zijn wil en zijn verstand vloeien bepaalde uitwerkselen uit zijn oneindige volmaaktheid voort. Ten derde blijkt onze stelling uit de verhouding van de uitwerkselen tot hun oorzaak. De uitwerkselen vloeien uit de werkende oorzaken voort, zoals zij er in vooraf bestaan : iedere oorzaak toch brengt haars gelijke voort. Welnu, de uitwerkselen bestaan vooraf in hun oorzaken, naar de aard van de oorzaken. Gods natuur is echter hetzelfde als Gods kennis; bijgevolg bestaan de uitwerkselen er in vooraf op verstandelijke wijze, en vloeien zij er op verstandelijke wijze uit voort. Ze zijn dus ook gewild, want steven naar het verwezenlijken van een gedachte is een wilsakt. Dus is Gods wil de oorzaak van de dingen. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>4</articulus>
  <type>ad</type>
  <index>1</index>
  <reference>1.19.4.ad</reference>
  <nl>Die woorden van Dionysius sluiten niet iedere keuze uit bij God, maar slechts een bepaalde keus, in zover nl. God zijn goed-zijn mededeelt aan aan alle, en niet slechts aan sommige wezens. Dionysius spreekt van een keus, waardoor een onderscheid wordt gemaakt. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>4</articulus>
  <type>ad</type>
  <index>2</index>
  <reference>1.19.4.ad</reference>
  <nl>Gods wezen is zijn kennen en zijn willen, en daarom handelt Hij door zijn verstand en door zijn wil, door het feit zelf, dat Hij door zijn wezen handelt. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>4</articulus>
  <type>ad</type>
  <index>3</index>
  <reference>1.19.4.ad</reference>
  <nl>Het goede is het voorwerp van de wil. Men kan zeggen, dat we zijn omdat God goed is, in zover zijn goed-zijn voor Hem een reden is om al het andere te willen, zoals hierboven, gezegd werd (2e Art.). </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>4</articulus>
  <type>ad</type>
  <index>4</index>
  <reference>1.19.4.ad</reference>
  <nl>Ook bij ons zijn verstand en wil de oorzaak van eenzelfde uitwerksel; het verstand heeft een besturende taak, door te bepalen wat moet worden uitgewerkt; de wil legt de daad op. Het door het verstand beraamde werk blijft immers onbepaald om verwezenlijkt te worden of niet, zolang het in het verstand blijft opgesloten en de wil niet tussenbeide komt. Daarom spreekt het bespiegelend verstand niet van het uitvoeren. Welnu, een vermogen is oorzaak in zover het uitvoert, want het is het onmiddellijk beginsel van handelen. In God echter is dit alles &#233;&#233;n. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>5</articulus>
  <type>arg</type>
  <index>1</index>
  <reference>1.19.5.arg</reference>
  <nl>Men beweert, dat Gods wil afhankelijk is van een oorzaak. &#171; Wie durft het aan te beweren, dat God alles op onredelijke wijze heeft ingericht? &#187;, vraagt immers Augustinus in het Boek der drie en tachtig Vraagstukken (XLVIe Kw.). Doch datgene wat iemand, die door zijn wil handelt, er toe aanzet om te handelen, is er ook oorzaak van, dat hij handelen wil. Dus is Gods wil afhankelijk van een oorzaak. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>5</articulus>
  <type>arg</type>
  <index>2</index>
  <reference>1.19.5.arg</reference>
  <nl>Wat gewild wordt door iemand wiens willen geen oorzaak kent, heeft alleen de wil van de willende tot oorzaak. Welnu Gods wil is de oorzaak van alles wat bestaat, zoals hierboven werd bewezen (Voorg. Art.). Heeft zijn willen geen oorzaak, dan moet men in de natuur geen oorzaak zoeken buiten zijn wil. Maar dan zijn alle wetenschappen, die de oorzaken der uitwerkselen willen bepalen, overbodig, wat men bezwaarlijk kan beweren. Dus is Gods wil afhankelijk van een oorzaak. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>5</articulus>
  <type>arg</type>
  <index>3</index>
  <reference>1.19.5.arg</reference>
  <nl>Wat door iemand zonder oorzaak gewild wordt, hangt alleen af van diens wil. Heeft Gods wil geen oorzaak, dan hangt alles alleen af van zijn wil, en heeft niets een andere oorzaak. Die bewering is echter onhoudbaar en bijgevolg is Gods wil afhankelijk van een oorzaak. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>5</articulus>
  <type>sc</type>
  <index>1</index>
  <reference>1.19.5.sc</reference>
  <nl>Daartegenover staat echter wat Augustinus zegt in het Boek der drie en tachtig Vraagstukken (XXVIIIe Kw.) : &#171; Iedere werkende oorzaak staat boven het uitwerksel, maar boven Gods wil staat niets. Men moet dus naar geen oorzaak zoeken voor Gods wil &#187;. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>5</articulus>
  <type>co</type>
  <index>1</index>
  <reference>1.19.5.co</reference>
  <nl>Gods wil heeft in het geheel geen oorzaak. Dat blijkt hieruit : Aangezien de wil volgt op het verstand, is iemand, die iets wil, op dezelfde wijze afhankelijk van een oorzaak, om te willen, als iemand, die iets kent, om te kennen. Wat het kennen betreft, is het zo : wanneer het verstand het beginsel en de gevolgtrekking afzonderlijk begrijpt, dan is de kennis van het beginsel de oorzaak van de kennis van de gevolgtrekking; maar wanneer het verstand de gevolgtrekking ziet in het beginsel, en wel beide door &#233;&#233;nzelfde inzicht, dan is de kennis van het beginsel de oorzaak niet van de kennis van de gevolgtrekking, daar niets zichzelf kan veroorzaken; toch zou men in dit geval inzien, dat die beginselen de oorzaak van die gevolgtrekkingen zijn. Iets dergelijks mag van het willen beweerd worden. Dezelfde verhouding immers bestaat er tussen doel en middelen, wat de wil betreft, als tussen beginsel en gevolgtrekking, wat het verstand betreft. Wanneer bijgevolg iemand het doel wil door een akt, en de middelen door een anderen akt, dan is het willen van het doel de oorzaak van het willen van de middelen. Maar wanneer men het doel en de middelen door eenzelfde wilsakt wil, dan is dit onmogelijk, want niets kan zichzelf veroorzaken. Wel mag men naar waarheid zeggen, dat men in dit geval de middelen wil ordenen tot het doel. Welnu, God, die door &#233;&#233;n enkelen kenakt alles in zijn eigen wezen kent, wil ook alles in zijn eigen goed-zijn, door &#233;&#233;n enkelen wilsakt. Evenals zijn kennis van de oorzaken de oorzaak niet is van zijn kennis van de uitwerkselen (Hij kent immers de uitwerkselen in hun oorzaak), zo is ook het willen van het doel niet de oorzaak van het willen van de middelen; toch wil Hij, dat de middelen zouden geordend zijn tot het doel; Hij wil, dat &#233;&#233;n dezer middelen zou zijn om het andere, maar Hij wil het een niet, omdat Hij het andere wil. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>5</articulus>
  <type>ad</type>
  <index>1</index>
  <reference>1.19.5.ad</reference>
  <nl>Gods wil is redelijk, niet omdat iets de oorzaak er van is, dat God iets wil, maar wel omdat God wil, dat het een zou zijn om het andere. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>5</articulus>
  <type>ad</type>
  <index>2</index>
  <reference>1.19.5.ad</reference>
  <nl>God wil, dat de uitwerkselen uit bepaalde oorzaken voortvloeien, opdat er orde zou zijn in de dingen. Daarom is het niet verkeerd naast Gods wil nog andere oorzaken op te zoeken. Verkeerd zou het echter zijn, wanneer men andere eerste oorzaken trachtte te vinden, van Gods wil onafhankelijk. Daarom zegt Augustinus in het IIIe Boek Over de Drie-eenheid (IIe H.) : &#171; De wijsgeren, die Gods wil niet hebben erkend als een oorzaak, die boven al de andere verheven is, hebben in hun ijdele waan de wisselvallige uitwerkselen ook nog aan andere oorzaken toegeschreven &#187;. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>5</articulus>
  <type>ad</type>
  <index>3</index>
  <reference>1.19.5.ad</reference>
  <nl>God wil, dat de uitwerkselen worden bewerkt door hun oorzaken. Wanneer er dan uitwerkselen zijn, die een ander uitwerksel veronderstellen, dan moeten die niet tot Gods wil alleen herleid worden, maar ook tot iets daarbuiten; alleen de eerste uitwerkselen moeten alleen aan God worden toegeschreven. Zo wilde God b. v., dat de mens handen zou hebben, opdat ze zijn verstand door het uitvoeren van verschillende werken ten dienste zouden staan; Hij wou, dat de mens met verstand zou zijn toegerust, om mens te zijn; en Hij wou, dat hij mens zou zijn, om van God te genieten, of om de voltooiing van het heelal. Die laatste doeleinden nu kan men niet tot verdere geschapen doeleinden herleiden, maar hangen uitsluitend van Gods wil af; de voorgaande hangen daarentegen ook af van de reeks der ondergeschikte oorzaken. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>6</articulus>
  <type>arg</type>
  <index>1</index>
  <reference>1.19.6.arg</reference>
  <nl>Men beweert, dat Gods wil niet altijd vervuld wordt. De Apostel zegt immers (Ie Brief aan Timote&#252;s, 2,4), dat God alle mensen wil zien zalig worden en tot de kennis der Waarheid komen. In werkelijkheid gebeurt dit echter niet. Dus wordt Gods wil niet altijd vervuld. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>6</articulus>
  <type>arg</type>
  <index>2</index>
  <reference>1.19.6.arg</reference>
  <nl>De wil verhoudt zich tot het goede, zoals de kennis tot het ware. Maar God kent al het ware; dus wil Hij al het goede. Welnu, niet al het goede wordt verwezenlijkt, want Hij kan veel goeds voortbrengen, dat Hij niet voortbrengt. Bijgevolg wordt Gods wil niet altijd vervuld. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>6</articulus>
  <type>arg</type>
  <index>3</index>
  <reference>1.19.6.arg</reference>
  <nl>Gods wil, die de eerste oorzaak is, sluit de tussen-oorzaken niet uit, zoals hierboven gezegd is (Voorg. Art.). Welnu het uitwerksel der eerste oorzaak kan tegengehouden worden door een gemis in de ondergeschikte oorzaak, evenals iemands vermogen om te gaan belemmerd wordt door een gebrekkig been. Bijgevolg kunnen gebrekkige ondergeschikte oorzaken het uitwerken van Gods wil tegenhouden en wordt Gods wil niet in alles vervuld. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>6</articulus>
  <type>sc</type>
  <index>1</index>
  <reference>1.19.6.sc</reference>
  <nl>Dit is echter in strijd met het woord van Psalm 113, 2: &#171; Alles wat God wil, Werkt Hij uit &#187;. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>6</articulus>
  <type>co</type>
  <index>1</index>
  <reference>1.19.6.co</reference>
  <nl>Gods wil moet noodzakelijk altijd vervuld worden. Om dit in te zien moeten we de overeenkomst beschouwen tussen de vorm-oorzaak en de werkende oorzaak, want het uitwerksel komt naar zijn vorm met zijn oorzaak overeen. Welnu, voor de vorm-oorzaken is het zo, dat iets wel een bijzondere vorm kan missen, maar niet de universele vorm; er kan immers wel iets zijn, wat geen mens, of geen levend wezen is, maar er kan niets zijn, wat geen zijnde is. Iets dergelijks komt voor in de werkende oorzaken : er kan wel iets ontsnappen aan een bijzondere oorzaak, maar niet aan een algemene oorzaak, die alle bijzondere oorzaken in zich insluit. Een bijzondere oorzaak bereikt soms haar doel niet, omdat een andere bijzondere oorzaak haar werking verhindert, maar die verhinderde bijzondere oorzaak valt onder de algemene oorzaak, zodat geen enkel uitwerksel aan de werking van die oorzaken kan ontsnappen. Dat kunnen we ook vaststellen in de werking van de lichamen; het kan immers gebeuren, dat een ster haar uitwerksel niet voortbrengt. Maar wat er ook in de lichamelijke dingen gebeurt door de belemmerende werking van een of ander lichaam, toch moet het door een of andere tussen-oorzaak teruggevoerd worden tot de algemene kracht van de eerste hemel. Welnu Gods wil is de algemene oorzaak van alles, en daarom is het onmogelijk, dat de goddelijke wil zijn uitwerksel niet bereikt. Schijnt iets in een bepaald opzicht af te wijken van zijn wil, dan valt het er in een ander opzicht weer onder. De zondaar b. v., die door zijn zonde van Gods wil afwijkt zoveel hij kan, valt onder Gods wil, wanneer hij door Gods rechtvaardigheid gestraft wordt. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>6</articulus>
  <type>ad</type>
  <index>1</index>
  <reference>1.19.6.ad</reference>
  <nl>Dit woord van de Apostel : &#171; God wil, dat allen zalig worden &#187;, enz., kan op drie verschillende wijzen begrepen worden. Ten eerste zo, dat het maar toegepast wordt op diegenen, die zalig worden, en zo betekent het : God wil, dat al diegenen, die zalig worden, zalig worden. Daarmee wil men niet uitsluiten, dat er zijn, wier zaligheid God niet wil, maar wel beweren, dat er niemand zalig wordt, waarvan God niet wil, dat hij zalig wordt, zoals Augustinus zegt in zijn Enchiridion (CIIIe H.). Ten tweede zo, dat men dat woord toepast op de soorten van allen, maar niet op allen uit iedere soort, zodat de zin is: God wil, dat er uit iedere soort zalig worden, mannen en vrouwen. Joden en Heilagen, kleinen en groten, &#8212; maar niet allen uit iedere soort. Ten derde kan men het met Damascenus (in zijn Boek Over het ware Geloof, IIe B., XXIXe H.) betrekken op Gods voorafgaande wil, niet op zijn nakomende wil. Dit onderscheid wordt niet ingevoerd door de goddelijke wil zelf (in Gods wil gaat er immers niets vooraf en komt er niets achterna), maar door de gewilde voorwerpen. Laten we, om dit duidelijk te maken, er aan herinneren, hoe alles door God gewild wordt, in zover het goed is. Volstrekt beschouwd, kan iets op het eerste gezicht goed of slecht schijnen, terwijl het in een latere beschouwing zich om zekere bijkomende beschouwingen heel anders voordoet. Zo is, wanneer men de zaken volstrekt beschouwt, het leven een goed voor een mens en de dood een kwaad; maar voegt men er bij, dat die mens een moordenaar is, en een gevaar voor het volk, dan is zijn dood een goed, en zijn leven een kwaad. Door zijn voorafgaande wil, wil de rechtvaardige rechter het leven van alle mensen, doch door zijn nakomende wil, wil hij, dat de moordenaar wordt opgeknoopt. Zo ook wil God door zijn voorafgaande wil de zaligheid van alle mensen, maar door zijn nakomende wil, wil Hij, dat sommigen verloren gaan, in zover nl. zijn rechtvaardigheid dit vereist. Laten we nochtans opmerken, dat wat door voorafgaande wil gewild wordt, niet volstrekt, doch slechts in een zeker opzicht gewild wordt. De wil immers streeft naar de dingen, zoals ze op zichzelf zijn, en op zichzelf zijn de dingen omkleed met al hun bijzonderheden. Volstrekt gesproken willen we iets, wanneer wij het willen, met inachtneming van al de bijkomende omstandigheden, en dat is iets willen door nakomende wil. Absoluut gesproken, wil de rechtvaardige rechter de moordenaar opknopen, maar om een bijkomstige reden wil hij hem laten leven, nl. omdat hij een mens is. Maar dat is eerder een &#171; velle&#239;teit &#187; dan een absolute wil. Zo is het duidelijk, dat alles verwezenlijkt wordt, wat God volstrekt wil, hoewel datgene, wat Hij wil door zijn nakomende wil, niet gebeurt. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>6</articulus>
  <type>ad</type>
  <index>2</index>
  <reference>1.19.6.ad</reference>
  <nl>De akt van het kenvermogen slaat, op de dingen, zoals ze in de kennende zijn; maar de akt van het streefvermogen is gericht op de dingen, zoals ze op zichzelf zijn. Alles wat onder het begrip valt van het zijnde en van het ware, ligt in Gods macht opgesloten, maar wordt daarom nog niet verwezenlijkt in de schepping. Daarom kent God wel iedere waarheid, maar wil Hij niet ieder goed, tenzij in zover Hij zichzelf wil, want alle goed ligt in zijn macht. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>6</articulus>
  <type>ad</type>
  <index>3</index>
  <reference>1.19.6.ad</reference>
  <nl>Een eerste oorzaak kan in het voortbrengen van een uitwerksel verhinderd worden door een onvolmaaktheid der ondergeschikte oorzaak, wanneer zij niet de algemene eerste oorzaak is, die alle oorzaken onder haar heeft), want dan kan geen enkel uitwerksel aan haar oorzakelijkheid onttrokken worden. Maar zulk een oorzaak is Gods wil, zoals hierboven gezegd werd (Leerstelling). </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>7</articulus>
  <type>arg</type>
  <index>1</index>
  <reference>1.19.7.arg</reference>
  <nl> Men beweert, dat Gods wil veranderlijk is. In de Genesis lezen we immers, dat God sprak : &#171; Ik heb er spijt over, dat ik de mens geschapen heb &#187; (6, 7). Welnu, wie spijt heeft om wat hij gedaan heeft, laat blijken, dat zijn wil veranderlijk is. Bijgevolg is Gods wil veranderlijk. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>7</articulus>
  <type>arg</type>
  <index>2</index>
  <reference>1.19.7.arg</reference>
  <nl>Bij Jeremias (18, 7-8) zegt God: &#171; Tot volk en koning zal ik spreken, ik zal het uitroeien, vernietigen, uiteenslaan. Komt echter dit volk tot inkeer, dan zal ik ook berouw hebben over het kwaad, dat ik me voorstelde het aan te doen &#187;. Dus is Gods wil veranderlijk. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>7</articulus>
  <type>arg</type>
  <index>3</index>
  <reference>1.19.7.arg</reference>
  <nl>Alles wat God doet, is door Hem gewild. Doch Hij doet niet altijd hetzelfde : nu eens legt Hij de voorschriften der Wet op, dan weer verbiedt Hij ze te onderhouden. Dus verandert zijn wil. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>7</articulus>
  <type>arg</type>
  <index>4</index>
  <reference>1.19.7.arg</reference>
  <nl>Wat God wil, wil Hij niet noodzakelijk, zoals hierboven gezegd werd (IIIe Art.). Hij kan dus eenzelfde ding willen en niet willen. Welnu, alwie v&#243;&#243;r een dubbele en strijdige mogelijkheid staat, is veranderlijk : zo is iets veranderlijk naar zijn zelfstandigheid, wanneer het kan zijn en ook niet zijn; en is iets veranderlijk naar de plaats, wanneer het hier kan zijn, of elders. Dus is God veranderlijk naar zijn Wil. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>7</articulus>
  <type>sc</type>
  <index>1</index>
  <reference>1.19.7.sc</reference>
  <nl>Dit is echter in strijd met wat gezegd wordt in het Boek der Getallen (23, 19) : &#171; God is geen leugenaar, zoals de mens, en Hij is niet veranderlijk, zoals de kinderen der mensen. &#187; </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>7</articulus>
  <type>co</type>
  <index>1</index>
  <reference>1.19.7.co</reference>
  <nl>We beweren, dat Gods wil volstrekt onveranderlijk is. Laten we, om dit duidelijk te maken, er op wijzen, dat het iets anders is, zijn wil te wijzigen, en een wijziging in de dingen te willen. Zonder zijn wil te veranderen, kan iemand willen, dat eerst dit zou gebeuren, en daarna het tegenovergestelde er van. De wil zelf wordt echter gewijzigd, wanneer men begint te willen wat men vroeger niet wilde, of ophoudt met te willen wat men vroeger wilde. Die verandering van de wil is onmogelijk zonder een wijziging, &#243;fwel in de kennis, &#243;fwel in de gesteltenis van hem, die wil. Het voorwerp van de wil is immers het goede; daarom kan men om twee redenen een bepaald goed opnieuw willen; ten eerste, omdat dit goed nu voor ons opnieuw een goed geworden is, &#8212; maar dit veronderstelt, dat de persoon zelf een verandering heeft ondergaan; indien men het b. v. nu goed vindt om bij het vuur te gaan zitten, en vroeger niet, dan is het, omdat het koud geworden is ; ten tweede, omdat men nu pas inziet, dat iets goed is, terwijl men het vroeger niet inzag; we overleggen ten andere juist bij onszelf, om te weten wat voor ons goed is. Maar zoals hierboven bewezen werd (IXe Kw. 1e Art. ; en XIVe Kw., 15e Art.), kan God, noch naar zijn zelfstandigheid, noch naar zijn kennis veranderen; dus is zijn wil geheel onveranderlijk. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>7</articulus>
  <type>ad</type>
  <index>1</index>
  <reference>1.19.7.ad</reference>
  <nl>We moeten dit gezegde in figuurlijke zin verstaan, en in vergelijking met wat zich bij ons voordoet. Wanneer wij er spijt over hebben, dat we iets gemaakt hebben, dan vernietigen wij het. Maar daarom verandert onze wil niet noodzakelijk, want iemand kan iets willen maken met de bedoeling om het later te vernietigen. Indien we dus zeggen, dat het God berouwde de mens te hebben geschapen, dan is het om die overeenkomst in de handelwijze, omdat Hij nl. het mensdom verdelgde door de zondvloed. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>7</articulus>
  <type>ad</type>
  <index>2</index>
  <reference>1.19.7.ad</reference>
  <nl>God, die de eerste en algemene oorzaak is, sluit tussen-oorzaken niet uit, die een eigen kracht hebben om sommige uitwerkselen voort te brengen. Maar omdat al de tussen-oorzaken de kracht van de eerste oorzaak niet evenaren, vermag God, kent Hij, en wil Hij veel, wat onder de ondergeschikte oorzaken niet valt, zoals de verrijzenis van Lazarus. Hij, die aan de ondergeschikte oorzaken dacht, kon zeggen : Lazarus zal niet verrijzen, doch hij, die aan de eerste goddelijke oorzaak dacht, kon zeggen : Lazarus zal verrijzen. Welnu, God wil, &#233;n dat iets zou gebeuren volgens het verloop der ondergeschikte oorzakelijkheid, &#233;n dat het niet gebeurt volgens het verloop der goddelijke oorzakelijkheid, of andersom, en zo voorspelt Hij soms iets, wat om reden van de ondergeschikte oorzaken, bv. de natuurkrachten of &#8217;s mensen verdiensten, moet gebeuren, en toch in de werkelijkheid niet plaats grijpt, omdat de goddelijke oorzaak er anders over beschikt. Zo zeide Hij tot Ezechias : &#171; Stel orde op uw huis, Want ge gaat sterven. &#187; (Isa&#239;as, 38,1) ; en toch stierf Ezechias niet, omdat van alle eeuwigheid af Gods onveranderlijke kennis en wil er anders over beschikt had. Daarom zegt Gregorius (Redekundige Leerredenen, XVIe en XXe B.), dat God zijn wilsafkondiging verandert, maar niet zijn wil. Indien God zegt: &#171; Het zal me spijten &#187;, dan moet men dat figuurlijk verstaan, want wanneer wij niet doen waarmee we bedreigden, dan schijnen wij berouw te hebben. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>7</articulus>
  <type>ad</type>
  <index>3</index>
  <reference>1.19.7.ad</reference>
  <nl>Die tegenwerping bewijst niet, dat Gods wil verandert, maar alleen dat Hij een verandering wil. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>7</articulus>
  <type>ad</type>
  <index>4</index>
  <reference>1.19.7.ad</reference>
  <nl>Het is niet volstrekt noodzakelijk, dat God iets wil, maar alleen in de veronderstelling, dat Hij iets wil, en dit juist om reden van zijn onveranderlijke wil, zoals hierboven gezegd werd. (3e Art.). </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>8</articulus>
  <type>arg</type>
  <index>1</index>
  <reference>1.19.8.arg</reference>
  <nl>Men beweert, dat alles noodzakelijk is omdat, het door God gewild wordt. &#171; Niemand, zegt Augustinus in zijn Enchiridion (CIIIe H.), wordt zalig, tenzij hij, die God wil zalig maken. Bijgevolg moeten we Hem vragen, dat Hij het zou willen, want wanneer Hij het wil, dan moet het noodzakelijk gebeuren. &#187; </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>8</articulus>
  <type>arg</type>
  <index>2</index>
  <reference>1.19.8.arg</reference>
  <nl>Iedere oorzaak, die men niet verhinderen kan, brengt noodzakelijk haar gevolg voort : de natuur immers handelt steeds op dezelfde wijze, indien ze niet verhinderd wordt, zoals gezegd wordt in het IIe Boek der Physica (VIIIe H., Nr 10). Welnu, niets kan Gods wil verhinderen. De Apostel zegt immers in zijn Brief aan de Romeinen (9, 10) : &#171; Wie weerstaat aan zijn wil? &#187; Dus is alles wat God wil noodzakelijk. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>8</articulus>
  <type>arg</type>
  <index>3</index>
  <reference>1.19.8.arg</reference>
  <nl>Wat noodzakelijk is om iets wat voorafgaat, is volstrekt noodzakelijk: zo moet een dier noodzakelijk sterven, omdat het samengesteld is uit tegenstrijdige elementen. Welnu, de geschapen dingen verhouden zich tot Gods wil als tot iets, wat voorafgaat en dat hun de noodzakelijkheid oplegt, want die voorwaardelijke zin is waar: &#171; Indien God iets wil, dan is het &#187;. Welnu, iedere voorwaardelijke volzin, die waar is, is noodzakelijk. Dus is alles wat God wil volstrekt noodzakelijk. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>8</articulus>
  <type>sc</type>
  <index>1</index>
  <reference>1.19.8.sc</reference>
  <nl>Daar kan echter tegen aangevoerd worden, dat al het goede, wat ontstaat, door God gewild is. Indien dus Gods wil de dingen noodzakelijk maakt, dan ontstaat alle goed noodzakelijk. Maar dan is er geen vrijheid en geen overleg meer, of iets dergelijks. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>8</articulus>
  <type>co</type>
  <index>1</index>
  <reference>1.19.8.co</reference>
  <nl>Gods wil maakt sommige dingen noodzakelijk, maar niet alle. Sommigen nu hebben de reden daarvan in de tussen-oorzaken gezocht: noodzakelijk, meenden ze, is datgene wat God door noodzakelijke oorzaken voortbrengt, toevallig, wat Hij door toevallige oorzaken voortbrengt. Maar die verklaring is onvoldoende, en wel om een dubbele reden : ten eerste, omdat het uitwerksel van een eerste oorzaak dan toevallig zou zijn om de tussen-oorzaken, wanneer nl. de werking van de eerste oorzaak door een onvolmaaktheid in de tussen-oorzaken belemmerd wordt: zo kan de zon al haar kracht niet laten gelden op een zieke plant. Welnu, geen enkele onvolmaaktheid in de ondergeschikte oorzaken kan ooit verhinderen, dat Gods wil zijn uitwerksel zou veroorzaken. Ten tweede, omdat indien het onderscheid tussen toevalligheid en noodzakelijkheid alleen tot de ondergeschikte oorzaken teruggevoerd wordt, dit onderscheid buiten Gods inzicht en wil valt, en dat is onmogelijk. Daarom wordt het toevallig ontstaan van zekere dingen beter toegeschreven aan de kracht der onfeilbare goddelijke oorzakelijkheid. Wanneer immers een oorzaak een uitwerking heeft, dan vloeit het uitwerksel voort uit de oorzaak, niet alleen in die zin, dat het gebeurt, maar ook in die zin, dat het gebeurt op de manier waarop de oorzaak het wou laten gebeuren of zijn. Omdat de werkende kracht van het zaad te kort schiet, gebeurt het b. v., dat een kind van zijn vader verschilt in sommige bijkomstigheden, die tot de zijnswijze behoren; maar Gods wil heeft in de hoogste mate een onfeilbare uitwerking, en daarom gebeurt niet alleen wat God wil laten gebeuren, maar gebeurt het ook op die manier, waarop Hij wil. Welnu, God wil, dat sommige dingen op noodzakelijke en andere op wisselvallige wijze gebeuren, om de orde in de dingen en de volkomenheid van het heelal; en daarom voorzag Hij voor sommige uitwerkselen met noodzakelijkheid werkende oorzaken, die een onfeilbaar gevolg hebben, en waar de uitwerkselen noodzakelijk uit voortvloeien; voor andere uitwerkselen voorzag Hij daarentegen wisselvallige oorzaken, die geen onfeilbaar gevolg hebben, en waar de uitwerkselen op wisselvallige wijze uit voortvloeien. Daarom moet men niet zeggen, dat de door God gewilde uitwerkselen op wisselvallige wijze ontstaan, omdat hun onmiddellijke oorzaken wisselvallig zijn, maar wel, dat God wisselvallige oorzaken voorzag, omdat Hij wou, dat die gevolgen wisselvallig zouden zijn. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>8</articulus>
  <type>ad</type>
  <index>1</index>
  <reference>1.19.8.ad</reference>
  <nl>Die woorden van Augustinus doelen niet op een volstrekte noodzakelijkheid in de door God gewilde dingen, maar op een voorwaardelijke noodzakelijkheid; die voorwaardelijke zin is immers noodzakelijk waar: Indien God dat wil, dan gebeurt het noodzakelijk. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>8</articulus>
  <type>ad</type>
  <index>2</index>
  <reference>1.19.8.ad</reference>
  <nl>Omdat niets weerstaat aan Gods wil, daarom gebeuren niet alleen de dingen die God laat gebeuren, maar gebeuren ze ook op noodzakelijke of op wisselvallige wijze, volgens Hij het wil. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>8</articulus>
  <type>ad</type>
  <index>3</index>
  <reference>1.19.8.ad</reference>
  <nl>Is iets noodzakelijk om iets wat voorafgaat, dan is het toch maar noodzakelijk, volgens de aard van wat voorafgaat. Bijgevolg zijn de dingen, die door Gods wil gebeuren, noodzakelijk in zover God wil, dat ze noodzakelijk zijn, &#243;f volstrekt, &#243;f voorwaardelijk, en daarom is niet alles volstrekt noodzakelijk. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>9</articulus>
  <type>arg</type>
  <index>1</index>
  <reference>1.19.9.arg</reference>
  <nl>Men beweert, dat God het kwaad wil. Al het goede immers dat gebeurt, is door God gewild. Welnu, het is een goed, dat er iets kwaads gebeurt, volgens het woord van Augustinus in zijn Enchiridion (XCVIe H.) : &#171;Is het kwaad als zodanig niet goed, toch is het goed, dat er niet alleen goed, maar ook kwaad gebeurt. &#187; </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>9</articulus>
  <type>arg</type>
  <index>2</index>
  <reference>1.19.9.arg</reference>
  <nl>Dionysius zegt in zijn Boek Over de Goddelijke Namen (IVe H.) : &#171;Het kwade draagt bij tot de volmaaktheid van het geheel &#187;, d. i. van het heelal. En Augustinus zegt in zijn Enchiridion (Xe H.) : &#171; Er is niets wat niet bijdraagt tot de wonderbare schoonheid van het heelal, en indien het goed geordend is en op zijn plaats staat, verheft zelf hetgeen men kwaad noemt de luister van het goed, en maakt het door tegenstelling beminnelijker en lofwaardiger. &#187; Welnu, God wil alles wat kan bijdragen tot de volmaaktheid en de luister van het heelal, want dat beoogt Hij vooral in de schepping. Dus wil Hij ook het kwaad. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>9</articulus>
  <type>arg</type>
  <index>3</index>
  <reference>1.19.9.arg</reference>
  <nl>Het gebeuren van het kwaad en het niet gebeuren zijn contradictorisch tegengesteld van elkaar. Welnu, God wil niet, dat het kwaad gebeurt, want daar er soms kwaad gebeurt, zou Gods wil niet immer vervuld worden. Bijgevolg wil God, dat er kwaad gebeurt. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>9</articulus>
  <type>sc</type>
  <index>1</index>
  <reference>1.19.9.sc</reference>
  <nl>Daartegenover staat echter, dat Augustinus zegt in het Boek der drie en tachtig Vraagstukken (IIIe Kw.) : &#171; Nooit wordt iemand slechter onder een wijs bestuur. Maar God is veel wijzer dan alle mensen. Dus zal iemand onder Gods bestuur zeker niet slechter worden. Maar wat aan Gods bestuur wordt toegeschreven, wordt ook toegeschreven aan zijn wil. &#187; Bijgevolg is Gods wil er de oorzaak niet van, dat iemand slechter wordt, maar wel een of ander kwaad. Dus wil God het kwaad niet. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>9</articulus>
  <type>co</type>
  <index>1</index>
  <reference>1.19.9.co</reference>
  <nl>Het goede is naar zijn begrip zelf het begeerlijke, zoals hierboven gezegd is. (Ve Kw., Ie Art.). Welnu, het kwaad is tegengesteld aan het goed. Het is dus onmogelijk, dat het kwaad als zodanig begeerlijk, is, noch voor de natuurstreving, noch voor het zinnelijk, noch voor het verstandelijk streefvermogen of de wil. Wel kan iets kwaads begeerlijk zijn om bijkomstige redenen, omdat het nl. het gevolg is van iets goeds. En dat gebeurt met ieder streefvermogen : wat immers een werkende oorzaak beoogt, die werkt door haar natuur, is met het gemis of het vergaan, maar wel het verwerven van de vorm, die met het gemis van de andere vorm gepaard gaat, en het ontstaan van de vorm, die volgt uit het vergaan van de andere. De leeuw die het hert doodt, doet het om zich te voeden, maar dat doel bereikt hij door het hert te verslinden; een onkuise mens zondigt om het vleselijk genoegen, waarmee het lelijke der zonde gepaard gaat. Welnu, het kwaad, dat met een of ander goed gepaard gaat, is slechts het gemis van een ander goed, en daarom zou iets kwaads nooit nagestreefd worden, zelf niet om een bijkomstige reden, wanneer men het goede, dat met het kwaad verbonden is, niet veel meer bedoelde dan het goede, dat door het kwaad wordt weggenomen. Welnu, God wil geen enkel goed m&#233;&#233;r dan zijn eigen goed-zijn, hoewel Hij van wat buiten Hem ligt, het ene goed meer kan begeren dan het ander. Daaruit besluiten we, dat God om geen enkele reden de zondeschuld kan willen, die van het streven naar het goddelijk goed-zijn berooft; wel kan Hij een natuurgebrek of de zondestraf willen, wanneer Hij nl. een goed wil, waarmee dit kwaad verbonden is: zo wil Hij de straf, omdat Hij rechtvaardig wil zijn, en wil Hij het bederf van zekere dingen, omdat Hij de natuurorde wil bewaren. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>9</articulus>
  <type>ad</type>
  <index>1</index>
  <reference>1.19.9.ad</reference>
  <nl>Sommigen hebben beweerd, dat, ofschoon God het kwaad niet wil, Hij toch het bestaan en het ontstaan van het kwaad wil, want hoewel het kwaad niet goed is, toch is het bestaan en ontstaan van het kwaad goed. Dit zeiden ze, omdat ze inzagen, dat iets wat op zichzelf een kwaad is, tot een of ander goed geordend is, en ze meenden, dat die ordening uitgedrukt wordt, wanneer men zegt: het kwaad bestaat en ontstaat. Maar dit is verkeerd, want het kwaad is niet uiteraard tot het goed geordend, maar slechts op bijkomstige wijze. Zo ligt het niet in de bedoeling van de zondaar, dat er iets goed voortkomt uit de zonde, evenmin als het in de bedoeling van de tirannen ligt, dat door de vervolgingen het geduld der martelaren uitstraalt. Daarom drukt men de verhouding van het kwade tot het goede niet uit, door te zeggen, dat het goed is, dat het kwaad bestaat of ontstaat. De dingen moeten immers niet beoordeeld worden volgens wat ze op bijkomstige wijze zijn, maar wel volgens wat ze uiteraard zijn. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>9</articulus>
  <type>ad</type>
  <index>2</index>
  <reference>1.19.9.ad</reference>
  <nl>Het kwaad draagt slechts op bijkomstige wijze bij tot de volkomenheid en de luister van het heelal, zoals hierboven gezegd is (Ant. op de voorg. Bed.). Daarom besluit Dionysius zijn beschouwing over de wijze waarop het kwaad de heerlijkheid van het heelal bevordert, door te wijzen op de slechte kanten daarvan. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>9</articulus>
  <type>ad</type>
  <index>3</index>
  <reference>1.19.9.ad</reference>
  <nl>Dat het kwaad gebeurt, en dat het niet gebeurt, is contradictorisch tegengesteld; maar willen, dat het kwaad gebeurt, en willen, dat het kwaad niet gebeurt, is niet contradictorisch tegengesteld, want dat zijn twee bevestigende zinnen. Welnu, God wil, n&#243;ch dat het kwaad gebeurt, n&#243;ch dat het niet gebeurt, maar Hij wil toelaten, dat het gebeurt. En dit is iets goeds. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>10</articulus>
  <type>arg</type>
  <index>1</index>
  <reference>1.19.10.arg</reference>
  <nl>Men beweert, dat God niet vrij is. Hieronymus zegt immers in een van zijn Brieven (XVIe Brief) : &#171; God alleen zondigt niet en kan niet zondigen. De anderen echter kunnen afwijken naar beide kanten, daar zij vrij zijn. &#187; </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>10</articulus>
  <type>arg</type>
  <index>2</index>
  <reference>1.19.10.arg</reference>
  <nl>De vrijheid is een eigenschap van verstand en wil, waardoor wij het goed en het kwaad kunnen kiezen. Welnu, God wil het kwaad niet. Dus is Hij niet vrij. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>10</articulus>
  <type>sc</type>
  <index>1</index>
  <reference>1.19.10.sc</reference>
  <nl>Daartegenover staat echter, dat Ambrosius zegt in zijn Boek Over hei Geloof (VIe H.) : &#171; De H. Geest deelt zijn gaven aan iedereen mede, zoals het Hem behaagt, d. i. volgens de keus van zijn vrijen wil, en niet uit noodzaak. &#187; </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>10</articulus>
  <type>co</type>
  <index>1</index>
  <reference>1.19.10.co</reference>
  <nl>We zijn vrij ten opzichte van wat we noch noodzakelijk, noch uit natuuraandrang willen. Zo streven we niet naar het geluk uit vrijen wil, maar door natuuraandrang; ook de dieren, die door natuuraandrang tot iets gedreven worden, worden niet vrij genoemd. Daar God noodzakelijk zichzelf wil, maar niet wat buiten Hem ligt, zoals hierboven bewezen is (IIIe Art.) , is Hij vrij ten opzichte van de dingen, die Hij niet noodzakelijk wil. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>10</articulus>
  <type>ad</type>
  <index>1</index>
  <reference>1.19.10.ad</reference>
  <nl>Hieronymus ontkent Gods vrijheid niet in &#233;lk opzicht, maar alleen in zover men door de vrijheid afdwaalt tot de zonde. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>10</articulus>
  <type>ad</type>
  <index>2</index>
  <reference>1.19.10.ad</reference>
  <nl>De zondeschuld is zich afwenden van het goddelijk goed-zijn, waardoor God alles wil, zoals hierboven bewezen is (IIe Art.). Daaruit blijkt, dat het voor God onmogelijk is, de zondeschuld te willen. Toch kan zijn wil op tegengestelde dingen slaan, want Hij kan willen, dat iets gebeurt of niet gebeurt, zoals wij, zonder te zondigen, kunnen willen zitten en niet zitten. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>11</articulus>
  <type>arg</type>
  <index>1</index>
  <reference>1.19.11.arg</reference>
  <nl>Men beweert, dat men in God geen &#171; willen van het teken &#187; moet aannemen. Evenals immers Gods wil de oorzaak is van de dingen, zo is ook zijn kennis er de oorzaak van. Welnu, wij nemen in God geen &#171; kennis van het teken &#187; aan. Dus moet men in God ook geen &#171; willen van het teken &#187; aannemen. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>11</articulus>
  <type>arg</type>
  <index>2</index>
  <reference>1.19.11.arg</reference>
  <nl>Een teken, dat niet overeenstemt met wat het betekent, is vals. Wanneer dus de tekenen die God wil niet overeenkomen met zijn wil, dan zijn ze vals; en wanneer zij er mee overeenkomen, dan zijn ze overbodig. We moeten dus geen &#171; willen van het teken &#187; aannemen. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>11</articulus>
  <type>sc</type>
  <index>1</index>
  <reference>1.19.11.sc</reference>
  <nl>Daartegenover staat echter, dat Gods wil &#233;&#233;n is, daar hij hetzelfde is als zijn wezen. Toch wordt er soms in het meervoud gesproken van Gods wil; zoals wanneer men zegt: &#171; Groot zijn Gods werken, verheven in al zijn willen &#187; (Psalm 110,2). We moeten dus een teken van Gods wil aanzien voor Gods wil zelf. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>11</articulus>
  <type>co</type>
  <index>1</index>
  <reference>1.19.11.co</reference>
  <nl>Aan God kunnen wij iets toeschrijven, &#243;f in eigenlijke, &#243;f in overdrachtelijke zin, zoals uit het voorgaande blijkt (XIIIe Kw., IIIe Art.). Zo worden sommige menselijke hartstochten toegeschreven aan God, volgens de overeenkomst van de uitwerkselen, en wat bij ons het teken is van een of anderen hartstocht, dat schrijven we figuurlijk toe aan God, door de naam van die hartstocht toe te passen op God. Zo straft een mens gewoonlijk, wanneer hij vergramd is, en daarom is de straf zelf een teken van gramschap, en wordt zij door gramschap bedoeld, wanneer we dat woord toepassen op God. En op dezelfde wijze wordt datgene, wat bij ons een teken is van onze wilsakten, figuurlijk Gods wil genoemd. Indien iemand bv. iets beveelt, dan is dit bevel er een teken van, dat, hij wil, dat het gedaan wordt, en daarom wordt een bevel van God op figuurlijke wijze zijn wil genoemd, zoals bij Mattheus (6, 10) : &#171; Uw wil geschiede op aarde zoals in de hemel. &#187; Toch is er een verschil tussen de wil en de gramschap: de gramschap is immers bij God uitgesloten in de eigenlijke zin van het woord, daar zij op de voornaamste plaats een hartstocht is, terwijl God wel een wil heeft in de eigenlijke zin van het woord. Daarom maken we onderscheid tussen Gods wil in eigenlijke en in figuurlijke zin. Zijn wil in eigenlijke zin noemen we de wil van welbehagen; zijn wil in figuurlijke zin, de wil van het teken; omdat het teken van de wil zelf wil genoemd wordt. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>11</articulus>
  <type>ad</type>
  <index>1</index>
  <reference>1.19.11.ad</reference>
  <nl>De kennis is geen oorzaak van de dingen, tenzij door de wil. We werken immers niet uit wat we kennen, wanneer wij het niet willen. Dus moet men niet spreken van het kennen van het teken, zoals we spreken van het willen van het teken. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>11</articulus>
  <type>ad</type>
  <index>2</index>
  <reference>1.19.11.ad</reference>
  <nl>De tekenen van Gods wil noemt men &#171; goddelijke willen &#187;, niet omdat ze aanduiden, dat God wil, maar omdat iets wat voor ons een teken is van ons willen, wil genoemd wordt bij God. Zo duidt de straf niet aan, dat God werkelijk vergramd is, maar wordt ze alleen bij God gramschap genoemd, omdat ze bij ons een teken is van gramschap. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>12</articulus>
  <type>arg</type>
  <index>1</index>
  <reference>1.19.12.arg</reference>
  <nl>Men beweert, dat men in God de volgende vijf &#171; willen van het teken &#187; niet moet aannemen: het verbod, het bevel, de raad, de werking, de toelating. God werkt immers soms in ons uit, wat Hij gebiedt of aanraadt, en wat Hij verbiedt laat Hij soms toe. Die tekenen moeten dus niet tegen elkaar gesteld worden. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>12</articulus>
  <type>arg</type>
  <index>2</index>
  <reference>1.19.12.arg</reference>
  <nl>&#171; God werkt niets uit, tenzij wanneer Hij het wil &#187;, zoals in het Boek der Wijsheid gezegd wordt (11,25-26). Welnu de wil van het teken verschilt van de wil van welbehagen. Bijgevolg moet de werking niet gerangschikt worden onder de wil van het teken. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>12</articulus>
  <type>arg</type>
  <index>3</index>
  <reference>1.19.12.arg</reference>
  <nl>Iets uitwerken en iets toelaten komt gewoonlijk voor met betrekking tot alle geschapen wezens, daar God in alles werkt, en met betrekking tot alles een of ander toelaat. Gebieden echter, aanraden en verbieden hebben alleen betrekking op de verstandelijke wezens. Dus mogen die verschillende tekenen niet in een zelfde opsomming voorkomen, want ze behoren niet tot dezelfde orde. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>12</articulus>
  <type>arg</type>
  <index>4</index>
  <reference>1.19.12.arg</reference>
  <nl>Het kwaad gebeurt op meer verschillende manieren dan het goed. Het goed immers gebeurt maar op &#233;&#233;n manier, maar het kwaad gebeurt op allerlei manieren, zoals de Wijsgeer zegt in het IIe Boek der Ethica (VIe H., Nr 14), en zoals ook Dionysius zegt in zijn werk Over de Goddelijke Namen (IVe H.). Men kan dus bezwaarlijk aannemen, dat er maar &#233;&#233;n wil zou zijn van het teken, met betrekking tot het kwaad, nl. het verbod, en twee met betrekking tot het goed, nl. de raad en het gebod. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>12</articulus>
  <type>co</type>
  <index>1</index>
  <reference>1.19.12.co</reference>
  <nl>Datgene waardoor wij gewoonlijk aanduiden, dat we iets willen, noemen we tekenen van onze wil. Welnu, men kan verklaren dat men iets wil, &#243;f door zichzelf, &#243;f door een ander. Op de eerste plaats door zichzelf, in zover men iets uitwerkt, hetzij rechtstreeks, hetzij zijdelings en toevallig; rechtstreeks, wanneer men het zelf uitvoert, en dan is de werking zelf een teken van de wil; zijdelings, wanneer men de werking niet verhindert: wie immers een beletsel wegneemt, wordt als een bijkomstige oorzaak aangezien, zoals gezegd wordt in het VIIIe Boek der Physica (IVe H., Nr 6), en met het oog daarop, spreekt men van de toelating. Op de tweede plaats kan men uiting geven aan zijn wil, door een ander, in zover men een ander er toe beweegt om iets te doen, hetzij door een bevel, dat aanduidt wat men wil, hetzij door het tegendeel te verbieden, hetzij door iemand trachten te overreden, en dat is de raad. Omdat nu op verschillende manieren wordt aangeduid, dat iemand iets wil, worden die vijf tekenen soms goddelijke willen genoemd, als tekenen van zijn wil. Dat het gebod, de raad en het verbod Gods wil genoemd worden, blijkt, uit Mattheus (6,10) : &#171; Uw wil geschiede op aarde, zoals in de hemel &#187;; dat de toelating en de werking Gods wil genoemd worden, blijkt uit Augustinus, die in zijn Enchiridion (XCVe H.) zegt: &#171; Niets gebeurt zonder de wil van de Almachtige, die het laat gebeuren of het uitwerkt. &#187; Men ken echter ook zeggen, dat de toelating en de werking betrekking hebben op het heden, zo dat de toelating slaat op het kwaad, en de werking op het goed; ook kan men zeggen, dat het verbod, het gebod en de raad betrekking hebben op de toekomst; het verbod slaat op het kwaad, het gebod op het noodzakelijk goed, de raad op het niet opgelegde goed. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>12</articulus>
  <type>ad</type>
  <index>1</index>
  <reference>1.19.12.ad</reference>
  <nl>Er is niets bezwaarlijks in het feit, dat iemand met betrekking tot hetzelfde op verschillende wijzen zijn wil uitdrukt, zoals er ook verschillende namen zijn om eenzelfde ding aan te duiden. Eenzelfde ding kan bijgevolg het voorwerp zijn van een gebod, een raad, een werking, een verbod of een toelating. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>12</articulus>
  <type>ad</type>
  <index>2</index>
  <reference>1.19.12.ad</reference>
  <nl>Evenals men in figuurlijke zin kan zeggen, dat God iets wil wat Hij in eigenlijke zin niet wil, zo kan men ook op figuurlijke wijze iets aanduiden, wat Hij wil in de eigenlijke zin van het woord. Bijgevolg kan er voor hetzelfde ding een &#171; wil van het teken &#187; en een &#171; wil van welbehagen &#187; zijn. De werking echter komt altijd overeen met de wil van welbehagen. maar niet het gebod of de raad, omdat de werking op het heden slaat, het gebod daarentegen op de toekomst, en ook omdat de werking uiteraard het gevolg is van de wil, terwijl het gebod en de raad de wil aanduiden door middel van een ander. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>12</articulus>
  <type>ad</type>
  <index>3</index>
  <reference>1.19.12.ad</reference>
  <nl>De verstandelijke schepselen zijn meester over hun handelingen, en daarom worden er voor hen bijzondere tekenen van Gods wil aangegeven, in zover God het verstandelijk schepsel er toe ordent om vrijwillig en door zichzelf te handelen. De andere schepselen echter handelen niet, tenzij in zover ze door God bewogen worden, en daarom kan er bij hen slechts spraak zijn van werking en toelating. </nl>
  </lemma>
<lemma>
    <liber>1</liber>
  <quaestio>19</quaestio>
  <articulus>12</articulus>
  <type>ad</type>
  <index>4</index>
  <reference>1.19.12.ad</reference>
  <nl>Hoewel de zonde op talrijke wijzen voorkomt, toch is het aan elke zonde eigen, af te wijken van Gods wil. En daarom is met betrekking tot het kwaad &#233;&#233;n teken voldoende, nl. het verbod. Maar het goede verhoudt zich op verschillende wijze tot Gods goed-zijn, want er zijn sommige goede daden, zonder welke wij Gods goed-zijn niet kunnen genieten, en die daden worden ons dan ook opgelegd. Door andere daden komen we op volkomener wijze tot die Godsgenieting, en die daden worden ons aangeraden. Ofschoon men ook kan zeggen, dat de raad niet alleen betrekking heeft op het bereiken van een beter goed, maar ook op het vluchten van minder kwaad. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus />
  <type>pr</type>
  <index>1</index>
  <reference>1.20.pr</reference>
  <nl>Nu beschouwen we wat op volstrekte wijze tot Gods wil behoort. En daar er bij ons in het streefvermogen hartstochten zijn, zoals vreugde, liefde, en dergelijke, en zedelijke deugden, zoals de rechtvaardigheid, de sterkte, en dergelijke, handelen we eerst over de liefde van God, en daarna over zijn rechtvaardigheid en zijn barmhartigheid. Over de liefde stellen we vier vragen : 1e) Is er liefde in God ? 2e) Bemint God alles ? 3e) Bemint God het een meer dan het ander ? 4e) Draagt God het beste steeds de grootste liefde toe? </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>1</articulus>
  <type>arg</type>
  <index>1</index>
  <reference>1.20.1.arg</reference>
  <nl>Men beweert, dat er geen liefde is in God. In God zijn er immers geen hartstochten. Welnu de liefde is een hartstocht. Dus er is geen liefde in God. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>1</articulus>
  <type>arg</type>
  <index>2</index>
  <reference>1.20.1.arg</reference>
  <nl>Liefde, gramschap en droefheid zijn verschillende leden van eenzelfde verdeling. Welnu, droefheid en gramschap worden aan God slechts op figuurlijke wijze toegeschreven. Dus ook de liefde. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>1</articulus>
  <type>arg</type>
  <index>3</index>
  <reference>1.20.1.arg</reference>
  <nl>&#171; De liefde, zegt Dionysius in zijn Boek Over de Goddelijke Namen (IVe H.), verenigt en verbindt. &#187; Maar dat kan in God niet gebeuren, daar Hij enkelvoudig is. Bijgevolg is er in God geen liefde. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>1</articulus>
  <type>sc</type>
  <index>1</index>
  <reference>1.20.1.sc</reference>
  <nl>Daartegenover staat echter, dat Johannes zegt: God is liefde &#187; (1e Johannesbrief, 4,16). </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>1</articulus>
  <type>co</type>
  <index>1</index>
  <reference>1.20.1.co</reference>
  <nl>We moeten aan God liefde toekennen. De liefde immers is de eerste beweging van de wil en van elk streefvermogen, want de wilsakt en de akt van elk streefvermogen streeft naar het goed en naar het kwaad, als naar zijn eigen voorwerp: naar het goed, in de voornaamste plaats en uiteraard, naar het kwaad, op bijkomstige wijze en om iets anders, in zover het nl. tegengesteld is aan een goed. Natuurlijk moeten de wilsakten en de akten van het streefvermogen waardoor naar het goed wordt gestreefd, die akten voorafgaan, waardoor naar het kwaad wordt gestreefd, zoals de vreugde v&#243;&#243;r het leed komt, en de liefde v&#243;&#243;r de haat, want alles wat van nature zo is, komt v&#243;&#243;r datgene wat slechts door een ander zo is. Daarenboven gaat het meest algemene van nature vooraf : het verstand kent eerst het algemene, en pas daarna zekere ware dingen in het bijzonder. Welnu, ook sommige akten van de wil en van het zinnelijk streefvermogen zijn op het goede gericht in een of ander bijzonder opzicht, zoals vreugde en genot gericht zijn op het tegenwoordig en reeds bereikte goed, verlangen en hoop daarentegen op het nog onbereikte; de liefde echter streeft naar het goed in &#8217;t algemeen, of het al dan niet bereikt is, en daarom is de liefde de eerste akt van de wil en van het zinnelijk streefvermogen. Daarom veronderstellen al de andere akten van het streefvermogen de liefde als hun oorsprong: niemand toch begeert iets, tenzij een goed dat hij bemint, en niemand verheugt zich om iets, tenzij om een goed, dat hij bemint; haat vat men slechts op voor iets wat aan het beminde is tegengesteld, terwijl het duidelijk is, dat droefheid en dergelijke hartstochten tot de liefde moeten herleid worden, als tot hun eerste beginsel. Bijgevolg moet er in al wie een wil heeft of een zinnelijk streefvermogen, liefde zijn, en indien het eerste er niet is, dan ontbreekt ook het andere. Wanneer immers datgene ontbreekt, wat het andere moet voorafgaan, dan ontbreekt ook het andere. Welnu, vroeger hebben we bewezen (XIXe Kw., Ie Art.), dat er in God een wil is. Bijgevolg is er ook liefde in Hem. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>1</articulus>
  <type>ad</type>
  <index>1</index>
  <reference>1.20.1.ad</reference>
  <nl>Het kenvermogen kan niet bewegen, tenzij door bemiddeling van het streefvermogen. Evenals nu bij ons de &#171; algemene rede &#187; beweegt door bemiddeling van de &#171; bijzondere rede &#187;, zoals we lezen in het IIe Boek Over de Ziel (XIe H., Nr 4), zo beweegt ook in ons het verstandelijk streefvermogen, of de wil, door bemiddeling van het zinnelijk streefvermogen. Daarom is de onmiddellijke beweegkracht van ons lichaam het zinnelijk streefvermogen, en ondergaan we, bij iedere akt van het zinnelijk streefvermogen, een organische verandering, op de eerste plaats in het hart, het eerste bewegingsbeginsel van het dier. En in zover de akt van het zinnelijk streefvermogen met organische verandering gepaard gaat, noemt men hem hartstocht en geen wil. Liefde echter, vreugde en genot kunnen hartstochten genoemd worden, in zover ze de akt van het zinnelijk streefvermogen zijn, maar niet in zover ze de akt zijn van het verstandelijk streefvermogen. Welnu, op die laatste wijze schijven we ze toe aan God. Daarom zegt de Wijsgeer in het VIIe Boek der Ethica (XIVe HL, Nr 8), dat Gods vreugde bestaat in &#233;&#233;n enkelen enkelvoudige akt. En om dezelfde reden bemint Hij zonder hartstocht. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>1</articulus>
  <type>ad</type>
  <index>2</index>
  <reference>1.20.1.ad</reference>
  <nl>In de hartstochten van het zinnelijk streefvermogen kan men iets materieels beschouwen, nl. de organische verandering, en iets formeels, dat van het streefvermogen zelf komt: zo is in de gramschap het materi&#235;le, de opdrang van het bloed naar het hart, of iets dergelijks, zoals we lezen in het Ie Boek Over de Ziel (Ie H., Nr 2), en het formele, het verlangen om zich te wreken. Daarbij duidt het formele element van sommige hartstochten iets onvolmaakts aan, zoals het verlangen, dat streeft naar een nog niet bereikt goed, en de smart, die ontstaat uit een aanwezig kwaad, en hetzelfde geldt voor de gramschap, die de smart veronderstelt. Andere hartstochten daarentegen, zoals de liefde en de vreugde, duiden in het geheel geen onvolmaaktheid aan. Die hartstochten zijn echter bij God uitgesloten naar hun materieel element, zoals we hierboven gezegd hebben (Antw. op de voorg. Bed.), en wat in hun formeel element onvolmaakt is, mag men aan God niet toekennen, tenzij op figuurlijke wijze, om de gelijkenis nl. in het uitwerksel, zoals we hierboven gezegd hebben (IIIe Kw., IIe Art., en XIXe Kw., IIe Art.). Wat echter geen onvolmaaktheid insluit, zoals liefde en vreugde, en aan God toegeschreven worden in eigenlijke zin, hoewel zonder hartstocht, zoals we hierboven reeds zeiden (Antw. op de voorg. Bed.). </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>1</articulus>
  <type>ad</type>
  <index>3</index>
  <reference>1.20.1.ad</reference>
  <nl>De liefde-akt is steeds op twee dingen gericht, nl. op net goed. dat men voor iemand wil, en op hem voor wie men dat goed wil; want dat is toch wel iemand beminnen: hem goed willen doen. Welnu, wie zichzelf bemint, wil daarom juist zijn eigen goed, en tracht naar best vermogen zich dit goed eigen te maken. Daarom noemt men de liefde een verenigende kracht, zelf in God, maar dan zonder samenstelling, want het goed dat Hij voor zichzelf wil is Hij zelf, die naar zijn wezen goed is, zoals hierboven gezegd is (VIe Kw., IIIe Art.). Maar wanneer we een ander beminnen, dan wallen we zijn goed: we beschouwen hem dan als ons zelf, en dragen dit goed op hem over als op ons zelf. En in dat opzicht noemt men de liefde een verenigende kracht, daar ze een ander met ons verbindt, en zich tot hem verhoudt als tot ons zelf. En in zover God het goed van anderen wil, is ook de goddelijke liefde een verenigende kracht, hoewel ze geen samenstelling meebrengt in God. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>2</articulus>
  <type>arg</type>
  <index>1</index>
  <reference>1.20.2.arg</reference>
  <nl>Men beweert, dat God niet alles bemint. Wie immers bemint, treedt als het ware buiten zichzelf en verandert om zo te zeggen in het beminde, zoals Dionysius zegt in zijn boek Over de Goddelijke Namen (IVe H.). Welnu, men kan niet zeggen, dat God buiten zichzelf treedt en in andere dingen verandert. Dus mag men ook niet zeggen, dat Hij de dingen buiten Hem bemint. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>2</articulus>
  <type>arg</type>
  <index>2</index>
  <reference>1.20.2.arg</reference>
  <nl>Gods liefde is eeuwig. Welnu, alles wat buiten God ligt, is niet eeuwig, tenzij in zover het in God bestaat. Bijgevolg bemint God de dingen buiten Hem niet, tenzij in zichzelf. Maar beschouwd in zover ze in Hem zijn, zijn ze niets anders dan God zelf. Dus bemint God de dingen niet buiten Hem. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>2</articulus>
  <type>arg</type>
  <index>3</index>
  <reference>1.20.2.arg</reference>
  <nl>Er is een dubbele liefde, nl. de begerende en de welwillende liefde of vriendschap. Welnu, God bemint de redeloze wezens niet met begerende liefde, want Hij heeft niets nodig van al wat buiten Hem ligt. Hij draagt ze ook geen vriendschap toe, want er is geen vriendschap mogelijk met betrekking tot onredelijke wezens, zoals blijkt uit de leer van de Wijsgeer (Ethica, VIIIe B., 11e H.. Nr 3.). Bijgevolg bemint God niet alles. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>2</articulus>
  <type>arg</type>
  <index>4</index>
  <reference>1.20.2.arg</reference>
  <nl>We lezen, Psalm 5,7: &#171; Gij haat al wie kwaad bedrijft &#187;. Welnu, men kan onmogelijk iets haten en het beminnen. Dus bemint God niet alles. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>2</articulus>
  <type>sc</type>
  <index>1</index>
  <reference>1.20.2.sc</reference>
  <nl>Daartegenover staat echter wat we lezen in het Boek der Wijsheid (11,25) : &#171; Gij bemint alles wat is, en niets van alles wat Gij geschapen hebt, haat Gij. &#187; </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>2</articulus>
  <type>co</type>
  <index>1</index>
  <reference>1.20.2.co</reference>
  <nl>God bemint al wat bestaat. Al wat bestaat immers is goed, in zover het is; want het wezen der dingen en al hun volmaaktheden zijn iets goed. Welnu, hierboven hebben we bewezen (XIXe Kw., IVe Art.), dat Gods wil de oorzaak is van alles. Bijgevolg heeft niets wezen of welk goed-zijn ook, tenzij in zover het door God gewild wordt. Daarom wil God, dat ieder bestaand wezen een of ander goed-zijn heeft. En daar iets beminnen niets anders is dan aan iets goed doen, is het duidelijk, dat God alles bemint, wat is. Toch bestaat er een verschil tussen Gods liefde en de onze. Onze wil immers is de oorzaak niet van het goed in de dingen, maar wordt door dit goed bewogen als door zijn voorwerp; daarom is onze liefde, waardoor we iemands goed willen, de oorzaak niet van dit goed, maar is integendeel het waar of vermeend goed-zijn van de dingen de oorzaak van de liefde, waardoor we begeren, dat het goede, wat het heeft, bewaard blijft en aangevuld wordt met wat het niet heeft, en dat is juist het doel van onze handelingen. Gods liefde echter schept het goede en stort in het de dingen uit. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>2</articulus>
  <type>ad</type>
  <index>1</index>
  <reference>1.20.2.ad</reference>
  <nl>Hij, die bemint, treedt buiten zichzelf en wordt omgezet in het beminde, in zover hij het goed van de beminde wil, en voor het beminde zorgt zoals voor zichzelf. Daarom zegt Dionysius (Over de Goddelijke Namen, IVe H.) : &#171; Men mag naar waarheid zeggen, dat de oorzaak van alle dingen, door overmaat van goedheid, buiten zichzelf treedt, in zover ze zorg draagt voor alles wat bestaat. &#187; </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>2</articulus>
  <type>ad</type>
  <index>2</index>
  <reference>1.20.2.ad</reference>
  <nl>Hoewel de schepselen niet eeuwig zijn, tenzij in God, toch kent God ze in hun eigen wezen van alle eeuwigheid af, in zover ze juist van alle eeuwigheid af in Hem zijn, en om dezelfde reden bemint Hij ze. Wij zelf kennen toch ook de dingen in zichzelf, door afbeeldingen er van in ons. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>2</articulus>
  <type>ad</type>
  <index>3</index>
  <reference>1.20.2.ad</reference>
  <nl>Vriendschap is alleen mogelijk met redelijke wezens; bij hen alleen immers is er wederliefde, met hen alleen kunnen we een gemeenschappelijk leven leiden in voor- en tegenspoed, volgens het goed of slecht gaat; ook kan men alleen voor redelijke wezens waarlijk welwillend zijn. De redeloze daarentegen kunnen God niet beminnen, ze kunnen het verstandelijk en gelukkig leven met Hem niet delen. En daarom strekt zijn vriendschap zich tot die wezens niet uit, maar Hij bemint ze met een zekere begerende liefde, in zover Hij ze nl. ordent tot de redelijke wezens en tot zichzelf. Dat doet Hij echter niet omdat Hij ze nodig heeft, maar om zijn eigen goed-zijn en tot ons nut; wij kunnen immers iets begeren &#243;f voor onszelf, &#243;f voor anderen. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>2</articulus>
  <type>ad</type>
  <index>4</index>
  <reference>1.20.2.ad</reference>
  <nl>Men kan eenzelfde ding beminnen en haten, in een verschillend opzicht. God bemint de zondaars, in zover ze een zekere natuur hebben: zo beschouwd, zijn ze, en zijn ze door Hem. In zover ze echter zondaars zijn, zijn ze niet, maar wijken ze af van het zijn, en de afwijking komt niet van God. En in dit opzicht worden de zondaars gehaat. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>3</articulus>
  <type>arg</type>
  <index>1</index>
  <reference>1.20.3.arg</reference>
  <nl>Men beweert, dat God het een niet meer bemint dan het ander. &#171; God draagt een gelijke zorg voor alles &#187;, zegt het boek der Wijsheid, (6, 8). Welnu. Gods voorzienigheid spruit uit zijn liefde. Dus heeft Hij een gelijke liefde voor alles. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>3</articulus>
  <type>arg</type>
  <index>2</index>
  <reference>1.20.3.arg</reference>
  <nl>Gods liefde is zijn wezen. Welnu in Gods wezen is er geen meerdere of mindere graad, en dus ook niet in zijn liefde. Hij bemint dus het een niet meer dan het ander. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>3</articulus>
  <type>arg</type>
  <index>3</index>
  <reference>1.20.3.arg</reference>
  <nl>Zoals de liefde van God alle schepselen omvat, zo strekt zich ook zijn kennis en zijn wil over alles uit. Welnu, we zeggen niet, dat God het een meer kent of wil dan het ander. Dus bemint Hij ook het een niet meer dan het ander. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>3</articulus>
  <type>sc</type>
  <index>1</index>
  <reference>1.20.3.sc</reference>
  <nl>Daartegenover staat echter, dat Augustinus zegt in zijn Commentaar op Johannes (CXe Verhandel.) : &#171; God bemint al wat Hij geschapen heeft, maar het meest van al de redelijke wezens; en daaronder diegenen het meest, welke ledematen zijn van zijn eigen Zoon, en nog veel meer zijn eigen Zoon zelf. &#187; </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>3</articulus>
  <type>co</type>
  <index>1</index>
  <reference>1.20.3.co</reference>
  <nl>Daar beminnen iemands goed willen is, kan iets in een dubbel opzicht meer of minder bemind worden. Ten eerste, door de wilsakt zelf, die meer of minder krachtig is. En zo beschouwd, bemint God het een niet meer dan het ander, daar Hij alles bemint door een enkelvoudige en onveranderlijke wilsakt. Ten tweede, door het goed dat men aan het beminde wil schenken. We beminnen iemand meer dan een ander, wanneer we hem een groter goed toewensen, zelf indien de wilsakt niet krachtiger is. En in dit opzicht moet men houden, dat God sommige dingen meer dan andere bemint, want daar Zijn liefde de oorzaak van de dingen is, zoals we hierboven gezegd hebben (voorg. Art.), zou het &#233;&#233;n niet volmaakter zijn dan het ander, wanneer God aan het een geen groter goed toewenste dan aan het ander. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>3</articulus>
  <type>ad</type>
  <index>1</index>
  <reference>1.20.3.ad</reference>
  <nl>God draagt voor alles gelijke zorg, niet omdat Hij aan alle dingen dezelfde volmaaktheid mededeelt, maar omdat Hij alles bestuurt met dezelfde wijsheid en goedheid. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>3</articulus>
  <type>ad</type>
  <index>2</index>
  <reference>1.20.3.ad</reference>
  <nl>Die tegenwerping gaat uit van de vurigheid van Gods liefde, in zover ze afhangt van de wilsakt, die het goddelijk wezen zelf is. Maar het goede dat God aan de schepselen toewenst, is zijn wezen niet. Dus kan Hij meer of minder beminnen. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>3</articulus>
  <type>ad</type>
  <index>3</index>
  <reference>1.20.3.ad</reference>
  <nl>De woorden kennen en willen duiden alleen handelingen aan, en sluiten in hun betekenis de voorwerpen niet in, die door hun onderscheid de uitdrukking zouden kunnen wettigen, dat God meer of minder kent of wil, zoals het met de liefde gebeurt. We wezen daar reeds op in de Leerstelling. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>4</articulus>
  <type>arg</type>
  <index>1</index>
  <reference>1.20.4.arg</reference>
  <nl>Men beweert, dat God niet steeds het beste met de grootste liefde bemint. Christus immers is God en mens, en is dus volmaakter dan heel het mensdom. Welnu God beminde het mensdom meer dan Christus, want we lezen in de Brief aan de Romeinen (8,32) : &#171; God heeft zijn eigen Zoon niet gespaard, maar Hem voor ons allen overgeleverd &#187;. Bijgevolg bemint God niet steeds het beste met de grootste liefde. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>4</articulus>
  <type>arg</type>
  <index>2</index>
  <reference>1.20.4.arg</reference>
  <nl>De engelen zijn volmaakter dan de mensen. We lezen immers Psalm 8,6 : &#171; Ge hebt de mens beneden de Engelen geplaatst. &#187; Toch beminde God de mensen meer dan de engelen, zoals we lezen in de Brief aan de Hebree&#235;n (2, 16): &#171; God kwam nooit de engelen, maar wel Abrahams geslacht ter hulp. &#187; Dus bemint God het beste niet steeds met de grootste liefde. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>4</articulus>
  <type>arg</type>
  <index>3</index>
  <reference>1.20.4.arg</reference>
  <nl>Petrus was beter dan Johannes, want hij had Christus meer lief. Daarom vroeg de Heer, die dit wist, aan Petrus: &#171; Bemint ge me meer dan de anderen? &#187; (Johannes, 21, 15). Toch beminde Christus Johannes meer dan Petrus. Augustinus zegt, dan ook in zijn Commentaar op Johannes 21, 20 (CXXIVe Verhand.) aangaande de woorden: Simon, zoon van Johannes, bemint Ge mij?: &#171; Door dit teken wordt Johannes van de anderen onderscheiden, niet omdat Christus Hem alleen beminde, maar omdat Hij hem. meer beminde dan de anderen. &#187; Bijgevolg bemint God het beste niet steeds met de grootste liefde. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>4</articulus>
  <type>arg</type>
  <index>4</index>
  <reference>1.20.4.arg</reference>
  <nl>Een onschuldige is beter dan een boeteling, want de boetvaardigheid is maar de tweede redplank na de schipbreuk, zoals Hieronymus zegt. Toch bemint God de boetelingen meer dan de onschuldigen, want Hij verheugt er zich meer over, zoals we lezen bij Lucas, 15,7: &#171; Ik zeg het U, er zal in hemel meer vreugde zijn om &#233;&#233;n zondaar, die zich bekeert, dan om negen en negentig rechtvaardigen, die zich niet hoeven te bekeren. &#187; Bijgevolg bemint God niet steeds het beste met de grootste liefde. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>4</articulus>
  <type>arg</type>
  <index>5</index>
  <reference>1.20.4.arg</reference>
  <nl>Een rechtvaardige, die God alleen vooraf kent, is beter dan een zondaar, die voorbestemd is tot de zaligheid. Welnu, God bemint de zondaar, die voorbestemd is, met de grootste liefde, want Hij wil hem het grootste goed, nl. het eeuwig leven. Dus bemint God het beste niet steeds met de grootste liefde. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>4</articulus>
  <type>sc</type>
  <index>1</index>
  <reference>1.20.4.sc</reference>
  <nl>Daartegenover staat echter, dat we lezen in Prediker (13,19) : &#171; Ieder bemint zijns gelijke. &#187; Welnu, iets is des te volmaakter, naarmate het meer op God gelijkt. Bijgevolg bemint God steeds het beste met de grootste liefde. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>4</articulus>
  <type>co</type>
  <index>1</index>
  <reference>1.20.4.co</reference>
  <nl>Uit het vorig Artikel blijkt, dat God het beste met de grootste liefde bemint. We zeiden immers, dat God iets meer kan beminnen, in zover Hij er een groter goed aan toewenst. Gods wil toch is de oorzaak van het goede in de dingen. Sommige dingen zijn beter dan andere, omdat God er een groter goed aan toewenst. Dus bemint God altijd het beste met de grootste liefde. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>4</articulus>
  <type>ad</type>
  <index>1</index>
  <reference>1.20.4.ad</reference>
  <nl>God bemint Christus niet alleen meer dan heel het mensdom, maar zelf meer dan heel de schepping. Hij wou Hem immers meer goed, want zoals we lezen in de Brief aan de Philippi&#235;rs (2, 9), gaf Hij Hem een naam boven alle namen, zodat Hij waarlijk God is. Dat God Hem nu heeft overgeleverd voor het heil der mensen, schaadt zijn volmaaktheid niet; integendeel, daardoor werd Hij een glorierijk overwinnaar en draagt Hij een koningsmantel om zijn schouders, zoals Isa&#239;as zegt (9, 6). </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>4</articulus>
  <type>ad</type>
  <index>2</index>
  <reference>1.20.4.ad</reference>
  <nl>God heeft de menselijke natuur, door Gods Woord aangenomen in de persoon van Christus, meer bemind dan al de engelen, zoals we hierboven gezegd hebben (Antw. op de voorg. Bed.). Ze is ook volmaakter, vooral om haar vereniging met de goddelijke persoon. Vergelijkt men echter de menselijke natuur in het algemeen met de natuur der engelen, met het oog op hun verhouding tot de genade en de glorie, dan staan ze op eenzelfde lijn, want de maat van mensen en van engelen is dezelfde, zoals de Openbaring zegt (21, 17), hoewel sommige engelen grootser glorie zullen genieten dan sommige mensen, en sommige mensen meer verheerlijkt zullen worden dan sommige engelen. Maar met het oog op de natuur, zijn de engelen volmaakter dan de mensen. Wanneer God nu de menselijke natuur heeft aangenomen, dan is het niet omdat Hij de mens, volstrekt beschouwd, meer beminde, maar omdat de mens hulpbehoevender was. Zo geeft ook een goede huisvader iets kostbaarder aan een zieken knecht dan aan een gezond kind. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>4</articulus>
  <type>ad</type>
  <index>3</index>
  <reference>1.20.4.ad</reference>
  <nl>Die moeilijkheid wordt op verschillende wijzen opgelost. Augustinus ziet er een symbool in : Petrus, zegt hij (t. a. pl.), stelt het werkende, Joannes het beschouwende leven voor. Omdat het werkende leven meer gedrukt gaat onder de last van dit leven, en er vuriger naar verlangt om er van verlost te zijn en bij God te zijn, daarom bemint men God meer in dat leven. Maar God bemint meer het beschouwende leven, omdat het langer duurt, daar het niet ophoudt met het leven van het lichaam, zoals het werkende leven. Anderen zeggen, dat Petrus Christus meer beminde in zijn ledematen, en in dit opzicht beminde Christus hem op zijn beurt m&#233;&#233;r, en droeg Hij hem de zorg over voor zijn Kerk. Joannes echter beminde Christus&#8217; persoon m&#233;&#233;r, en in dit opzicht beminde Christus hem m&#233;&#233;r, en vertrouwde Hij hem zijn Moeder toe. Anderen echter zeggen, dat het onzeker is voor wie van beide Christus meer liefde had, en wie van beiden Christus meer beminde, zodat Hij hem meer glorie schonk in het eeuwig leven. Men zegt, dat Petrus meer beminde, omdat zijn liefde spontaner en vuriger was, maar dat Joannes meer bemind werd, omdat Christus met hem op meer vertrouwelijke wijze omging, om zijn jeugd en om zijn zuiverheid. Nog anderen zeggen eindelijk, dat Christus Petrus meer liefhad, met, betrekking tot de hogerstaande gave der liefde, maar Joannes meer beminde, met betrekking tot de gave van verstand. Petrus was volmaakter, en Christus was hem het meest lief, absoluut gesproken, maar in een zeker opzicht was Joannes de volmaaktste en de vurigst beminde. Wij echter menen, dat het vermetel zou zijn, om over die dingen een oordeel te vellen, want zoals het Boek der Schepping zegt (16, 2) : &#171; God is het, die de geesten doorgrondt &#187;, en geen ander buiten Hem. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>4</articulus>
  <type>ad</type>
  <index>4</index>
  <reference>1.20.4.ad</reference>
  <nl>Zowel een boeteling als een onschuldige kan de beste zijn. De besten immers en de meest beminden zijn zij, die het meest genade ontvingen, of ze nu onschuldigen zijn of boetelingen. Wanneer ze echter in elk ander opzicht gelijk zijn, dan staat een onschuldige hoger, en wordt hij m&#233;&#233;r bemind. Toch zegt men, dat God zich meer verheugt om een boeteling dan om een onschuldige, omdat een boeteling gewoonlijk voorzichtiger, nederiger en vuriger uit de zonde opstaat. Daarom zegt Gregorius in zijn XXXIVe Homilie op het Evangelie, dat een legeroverste hem m&#233;&#233;r bemint, die na de vlucht terugkomt en onverschrokken doorvecht, dan hem, die nooit gevlucht is, maar die ook nooit moedig heeft gestreden. Men kan ook zeggen, dat dezelfde genade groter is, wanneer ze aan een boetvaardige wordt geschonken dan wanneer ze aan een onschuldige geschonken wordt, daar de boetvaardige straf verdiende, en de onschuldige niet. Honderd zilverstukken is m&#233;&#233;r, wanneer ze aan een arme gegeven worden, dan wanneer ze aan een koning worden gegeven. </nl>
  </lemma>
<lemma>
    <liber>1</liber>
  <quaestio>20</quaestio>
  <articulus>4</articulus>
  <type>ad</type>
  <index>5</index>
  <reference>1.20.4.ad</reference>
  <nl>Daar Gods wil de oorzaak is van het goede in de dingen, moeten we de volmaaktheid van iemand, die door God bemind wordt, beoordelen volgens het ogenblik, waarop God hem een of ander goed schenkt. Wanneer men let op de tijd, waarop door Gods beschikking een groter goed moet gegeven worden aan een tot de zaligheid voorbestemde zondaar, dan is hij beter, hoewel hij slechter is, met het oog op een anderen tijd, zoals hij met betrekking tot een anderen tijd noch goed, noch slecht is. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus />
  <type>pr</type>
  <index>1</index>
  <reference>1.21.pr</reference>
  <nl>Van de beschouwing van Gods liefde gaan we over naar de studie van Gods rechtvaardigheid en barmhartigheid. We stellen hier vier vragen : 1e) Is er rechtvaardigheid in God? 2e) Is Gods rechtvaardigheid, waarheid? 3e) Is God barmhartig? 4e) Is God barmhartig en rechtvaardig in al zijn werken? </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>1</articulus>
  <type>arg</type>
  <index>1</index>
  <reference>1.21.1.arg</reference>
  <nl>Men beweert, dat er geen rechtvaardigheid is in God. De rechtvaardigheid immers maakt deel uit van hetzelfde geheel als de matigheid. Welnu matigheid is er niet in God. Dus ook geen rechtvaardigheid. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>1</articulus>
  <type>arg</type>
  <index>2</index>
  <reference>1.21.1.arg</reference>
  <nl>Wie in alles handelt naar zijn goeddunken, handelt niet volgens de rechtvaardigheid. Welnu, naar het getuigenis van de Apostel in zijn Brief aan de Ephesi&#235;rs (1,11) handelt God in alles naar zijn goeddunken. Bijgevolg moet men Hem de rechtvaardigheid niet toekennen. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>1</articulus>
  <type>arg</type>
  <index>3</index>
  <reference>1.21.1.arg</reference>
  <nl>Zijn schuld voldoen is een daad van rechtvaardigheid. Maar God is niemands schuldenaar. Dus komt de rechtvaardigheid Hem niet toe. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>1</articulus>
  <type>arg</type>
  <index>4</index>
  <reference>1.21.1.arg</reference>
  <nl>Alles wat in God is, is zijn wezen. Welnu, de rechtvaardigheid is Gods wezen niet, want Bo&#235;tius zegt in zijn werk Over de Tijdstippen, dat het goede betrekking heeft op het Wezen en het rechtvaardige op de handelingen. Dus komt de rechtvaardigheid aan God niet toe. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>1</articulus>
  <type>sc</type>
  <index>1</index>
  <reference>1.21.1.sc</reference>
  <nl>Daartegenover staat echter wat we lezen, Psalm 10,8: &#171;De Heer is rechtvaardig, en heeft de rechtvaardigheid lief. &#187; </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>1</articulus>
  <type>co</type>
  <index>1</index>
  <reference>1.21.1.co</reference>
  <nl>Er is een dubbele rechtvaardigheid: de eerste regelt het wederkerig geven en nemen, dat bv. voorkomt bij het kopen en verkopen, en bij andere onderlinge mededelingen, of bij het ruilen. De Wijsgeer noemt die rechtvaardigheid de ruilende rechtvaardigheid, d. i. de rechtvaardigheid die het onderling mededelen van iets onder de mensen en het ruilen regelt. (Ve Boek der Ethica, IVe H., Nr 1). Die rechtvaardigheid komt aan God niet toe, want de Apostel zegt in zijn Brief aan de Romeinen (11,35) : &#171; Wie gaf Hem te leen, en mag dus iets van Hem terugeisen ? &#187; De andere rechtvaardigheid regelt de verdeling der goederen. Ze wordt dan ook verdelende rechtvaardigheid genoemd, en heeft voor gevolg, dat iemand die goederen beheert of aan anderen uitdeelt, aan eenieder geeft wat hem toekomt. Zoals het nu blijkt uit de passende orde, die heerst in een huisgezin of in een andere gemeenschap, dat hij aan wie het bestuur is toevertrouwd, die tweede rechtvaardigheid bezit, zo bewijst ook de orde van het heelal, die tot uiting komt in de natuurdingen en in de vrije wezens, dat God rechtvaardig is. Daarom zegt Dionysius in zijn werk Over de Goddelijke Namen (VIIIe H.) : &#171; Men kan Gods rechtvaardigheid daaraan kennen, dat Hij aan ieder naar verdienste het zijne geeft, en aan elk wezen zijn eigen plaats en eigen kracht geeft. &#187; </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>1</articulus>
  <type>ad</type>
  <index>1</index>
  <reference>1.21.1.ad</reference>
  <nl>Sommige zedelijke deugden regelen de hartstochten, zoals de matigheid de begeerlijkheid regelt; de sterkte, de vrees en de vermetelheid, en de zachtmoedigheid, de gramschap. Die deugden komen alleen figuurlijk aan God toe, daar Hij geen hartstochten heeft, zoals hierboven bewezen is (XXe Kw., Ie Art., Antw op de 1e Bed.), en ook geen zinnelijk streefvermogen, dat het subject is van de hierboven vermelde deugden, zoals de Wijsgeer zegt in het Xe Boek der Ethica (VIIIe H., Nr 7). Maar de andere zedelijke deugden regelen de handelingen : zo wordt het geven en nemen geregeld door de rechtvaardigheid, de vrijgevigheid en de grootdadigheid; die deugden zetelen echter niet in het zinnelijk streefvermogen, maar in de wil, en daarom kunnen ze aan God worden toegeschreven. Natuurlijk regelen ze niet in God de handelingen van het staatkundig leven, maar die handelingen, welke aan God toekomen; het was immers dwaas, God te loven om zijn staatkundige deugden, zoals de Wijsgeer zegt in het Xe Boek der Ethica (VIIIe H., Nr 7). </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>1</articulus>
  <type>ad</type>
  <index>2</index>
  <reference>1.21.1.ad</reference>
  <nl>Het door het verstand gekende goed is het voorwerp van de wil. Bijgevolg kan God alleen datgene willen, wat in zijn wijsheid ligt opgesloten. Welnu, zijn wijsheid is als een rechtvaardige wet, waardoor zijn wil juist en rechtvaardig is. Wat God doet volgens zijn wil, is dus rechtvaardig, evengoed als datgene wat wij doen volgens de wet. Maar wij moeten ons schikken naar de wet van een overste; God echter stelt zichzelf de wet. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>1</articulus>
  <type>ad</type>
  <index>3</index>
  <reference>1.21.1.ad</reference>
  <nl>Iedereen heeft recht op zijn eigendom. Wanneer echter iets tot iets geordend is, dan wordt het zijn eigendom genoemd, zoals de slaaf het eigendom is van zijn meester, en niet omgekeerd, want wie niet om een ander is, is vrij. Welnu, het woord schuld duidt een verhouding aan van verplichting en noodzakelijkheid van iets, met betrekking tot datgene waartoe het geordend is. Maar er is een tweevoudige orde in de dingen: van de ene kant immers verhoudt het ene geschapen wezen zich tot het ander, zoals het deel tot het geheel, het bijkomstige tot het zelfstandige, en ieder ding tot zijn doel, en dat is de eerste orde. Van de andere kant verhoudt alles zich tot God, en dat is de tweede orde. Men kan dan ook op twee wijzen van schuld spreken, met betrekking tot Gods handeling: &#243;f in zover iets aan God verschuldigd is, &#243;f in zover iets aan een schepsel verschuldigd is. Welnu, in die twee opzichten mag men zeggen, dat God zijn schuld voldoet : ten eerste, in zover Hij er moet voor zorgen dat men in de dingen terugvindt wat zijn wijsheid en wil bepaald hebben, en waaruit zijn goedheid blijkt; en met het oog daarop, bestaat Gods rechtvaardigheid hierin, dat hij doet wat passend is, en aan zichzelf geeft wat Hem toekomt. Ten tweede, in zover Hij aan de schepselen datgene moet geven wat er toe geordend is, zoals de mens handen moet hebben, en dieren, die hem dienstbaar zijn. En ook met het oog daarop, is God rechtvaardig, wanneer Hij aan elk wezen geeft wat zijn natuur en zijn toestand vereisen. Maar die tweede schuld is een gevolg van de eerste, want Hij moet juist aan elk wezen datgene geven wat tot dat wezen geordend is, volgens de beschikking van zijn goddelijke wijsheid. En hoewel God op die wijze aan eenieder geeft wat Hij verschuldigd is, toch is Hij niemands schuldenaar, daar Hij niet tot iets anders geordend is, maar veeleer al het andere tot Hem. Daarom wordt God soms rechtvaardig genoemd, in zover Hij doet wat met zijn goedheid overeenkomt, of in zover Hij loon schenkt naar verdienste. En dat drukt Anselmus uit, wanneer hij in zijn Proslogion (Xe H.) schrijft : &#171; Straft gij de kwaden, dan zijt Ge rechtvaardig, want ge geeft naar verdienste; spaart ge de kwaden, dan zijt ge nog rechtvaardig, want ge handelt naar de eisen van uw goedheid. &#187; </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>1</articulus>
  <type>ad</type>
  <index>4</index>
  <reference>1.21.1.ad</reference>
  <nl>Hoewel de rechtvaardigheid betrekking heeft op de handeling, toch volgt daar niet uit, dat ze niet hetzelfde is als Gods wezen, want ook het wezen van iets kan het beginsel zijn van een handeling. Wanneer men iets goed noemt, dan slaat dat niet steeds op de handeling, want iets wordt niet alleen goed genoemd in zover het handelt, maar ook in zover het in zijn wezen zelf volmaakt is. En daarom wordt t. a. pl. gezegd, dat het goede vergeleken wordt met het rechtvaardige, zoals het algemene met het bijzondere. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>2</articulus>
  <type>arg</type>
  <index>1</index>
  <reference>1.21.2.arg</reference>
  <nl>Men beweert, dat Gods rechtvaardigheid geen waarheid is. De rechtvaardigheid immers heeft haar zetel in de wil, want zij is, zoals Anselmus zegt in zijn Samenspraak over de Waarheid (XIIIe H.), de goede richting van de wil. Welnu, de waarheid is in het verstand, zoals de Wijsgeer zegt in het VIe Boek der Metaphysica (Ve.B., IVe H., Nr 1) en het VIe Boek der Ethica (IIe H., Nr 3). Dus behoort de rechtvaardigheid niet tot de waarheid. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>2</articulus>
  <type>arg</type>
  <index>2</index>
  <reference>1.21.2.arg</reference>
  <nl>Zoals de Wijsgeer zegt in het IVe Boek der Ethica (VIIe H., Nr 7), is de waarheid een andere deugd dan de rechtvaardigheid. Dus behoort de waarheid niet tot het begrip rechtvaardigheid. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>2</articulus>
  <type>sc</type>
  <index>1</index>
  <reference>1.21.2.sc</reference>
  <nl>De Psalmist zegt echter (Ps. 84, II): &#171; De barmhartigheid en de waarheid hebben elkaar ontmoet &#187;, en door Waarheid bedoelt hij de rechtvaardigheid. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>2</articulus>
  <type>co</type>
  <index>1</index>
  <reference>1.21.2.co</reference>
  <nl>De waarheid bestaat in de overeenkomst van het verstand en van de dingen, zoals we hierboven gezegd hebben (XVIe Kw., Ie Art.). Welnu, het verstand, dat de oorzaak is van de dingen, verhoudt zich tot de dingen als hun maatstaf en hun wet, terwijl voor het verstand, dat zijn kennis aan de dingen ontleent, de verhouding juist andersom is. Wanneer de dingen de wet en de maatstaf van het verstand zijn, dan bestaat de waarheid in de overeenkomst van het verstand met de dingen; en dit is het geval met ons: onze meningen of onze uitspraken zijn immers waar of onwaar, voor zover de dingen zijn of niet zijn. Maar wanneer het verstand de wet en de maatstaf van de dingen is, dan bestaat de waarheid in de overeenkomst van de dingen met het verstand; men zegt dan ook, dat een kunstenaar &#171; waar &#187; werk levert, wanneer het overeenkomt met de regels van de kunst. Welnu, de verhouding van de rechtvaardige daad tot de wet waarmee ze overeenkomt, is dezelfde als die van het kunstwerk tot de kunst. En daarom wordt de rechtvaardigheid van God terecht Waarheid genoemd, want ze is de oorzaak van de overeenstemming der orde in de dingen met de wijsheid van God, die Gods wet is. En in dezelfde zin wordt de Waarheid der rechtvaardigheid ook aan ons toegeschreven. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>2</articulus>
  <type>ad</type>
  <index>1</index>
  <reference>1.21.2.ad</reference>
  <nl>De rechtvaardigheid is in de rede of het verstand, als regelende wet; als bevel echter, waardoor de handeling geregeld wordt volgens de wet, is zij in de wil. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>2</articulus>
  <type>ad</type>
  <index>2</index>
  <reference>1.21.2.ad</reference>
  <nl>De waarheid waar de Wijsgeer t. a. pl. over spreekt, is een deugd, waardoor iemand zich in zijn woorden en daden vertoont, zoals hij werkelijk is. Zo opgevat bestaat de waarheid in de overeenkomst tussen het teken en het betekende, en niet in de overeenkomst tussen het uitwerksel en de oorzaak of de regel, zoals we zeiden van de waarheid der rechtvaardigheid. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>3</articulus>
  <type>arg</type>
  <index>1</index>
  <reference>1.21.3.arg</reference>
  <nl>Men beweert, dat God niet barmhartig is. De barmhartigheid immers is een soort droefheid, zoals Damascenus zegt in zijn Boek Over het Ware Geloof (IIe B., XIVe H.). Welnu, God kent de droefheid niet. Dus kent Hij ook de barmhartigheid niet. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>3</articulus>
  <type>arg</type>
  <index>2</index>
  <reference>1.21.3.arg</reference>
  <nl>Barmhartig zijn is iets kwijtschelden wat de rechtvaardigheid vereist. Maar God kan niets nalaten wat behoort tot de manier waarop Hij rechtvaardig is. De Apostel zegt immers in zijn IIe Brief aan Timotheus (2, 13) : &#171; Indien wij niet geloven, toch blijft hij getrouw, Want Hij kan zichzelf niet verloochenen &#187;. Maar, zoals de Glossa zegt, zou Hij zichzelf verloochenen, wanneer Hij zijn woorden introk. Dus is God niet barmhartig. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>3</articulus>
  <type>sc</type>
  <index>1</index>
  <reference>1.21.3.sc</reference>
  <nl>Daartegenover staat echter, dat we lezen, Psalm 10,4 : &#171; De Heer is meewarig en barmhartig. &#187; </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>3</articulus>
  <type>co</type>
  <index>1</index>
  <reference>1.21.3.co</reference>
  <nl>De barmhartigheid moet aan God worden toegekend in de hoogste mate, echter alleen wat de uitwerkselen betreft, en niet wat betreft het gevoel van hartstocht. Barmhartig immers is hij, wiens hart zich erbarmt, omdat het door iemands ellende bedroefd is als door zijn eigen nood. Daarom tracht hij die ellende weg te nemen, als was het de zijne, want dat is toch wel het gevolg van de barmhartigheid. God kan wel niet bedroefd zijn om iemands ellende, maar het komt Hem in de hoogste mate toe, die ellende, d. i. welk tekort ook, tegemoet te komen. Een tekort toch wordt alleen aangevuld door een volmaaktheid van een of ander goed-zijn, en God is de oorzaak van elk goed-zijn, zoals we hierboven bewezen hebben (VIe Kw., IVe Art.). Men moet er echter op letten, dat dit mededelen van zijn volmaaktheid, in een verschillend opzicht, &#233;n aan Gods goedheid, &#233;n aan zijn rechtvaardigheid, &#233;n aan zijn vrijgevigheid, &#233;n aan zijn barmhartigheid kan worden toegeschreven. Wanneer wij het volstrekt beschouwen, komt het mededelen van zijn volmaaktheid aan zijn goedheid toe, zoals we hierboven bewezen hebben (VIe Kw., IVe Art.) ; het evenredig mededelen van elke volmaaktheid komt aan zijn rechtvaardigheid toe, zoals we bewezen in het Ie Art. van deze Kwestie; het mededelen, niet tot zijn eigen nut, maar uit loutere goedheid, aan zijn vrijgevigheid ; maar in zover de medegedeelde volmaaktheid alle tekorten in de schepselen aanvult, komt dit mededelen aan zijn barmhartigheid toe. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>3</articulus>
  <type>ad</type>
  <index>1</index>
  <reference>1.21.3.ad</reference>
  <nl>Die bedenking beschouwt de barmhartigheid als een hartstocht. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>3</articulus>
  <type>ad</type>
  <index>2</index>
  <reference>1.21.3.ad</reference>
  <nl>Als God barmhartig is, dan handelt Hij niet tegen zijn rechtvaardigheid, maar doet Hij iets, wat zijn rechtvaardigheid overtreft. Is iemand U bv. honderd tienlingen schuldig, en geeft gij er hem twee honderd uit uw beurs, dan zijt ge niet onrechtvaardig, maar veeleer vrijgevig en barmhartig. En hetzelfde geldt voor hem, die de hem aangedanen smaad vergeeft, want vergeven is geven, zoals ook de Apostel zegt, wanneer Hij in zijn Brief aan de Ephesi&#235;rs schrijft (4,32) : &#171; Geef aan elkander, zoals Christus U gaf. &#187; Bijgevolg is de barmhartigheid niet tegen de rechtvaardigheid, maar is ze de volheid der rechtvaardigheid. Daarom zegt Jacobus (2,13) : &#171; De barmhartigheid overtreft het recht &#187;. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>4</articulus>
  <type>arg</type>
  <index>1</index>
  <reference>1.21.4.arg</reference>
  <nl>Men beweert, dat God niet barmhartig en rechtvaardig is in al zijn werken. Zekere werken van God immers worden aan zijn barmhartigheid toegeschreven, zoals de rechtvaardigmaking van de zondaar; andere aan zijn rechtvaardigheid, zoals het straffen van de zondaar. Daarom zegt Jacobus (2,13) : &#171; Wie zelf niet barmhartig is, zal zonder barmhartigheid geoordeeld worden. &#187; Dus is God niet barmhartig en rechtvaardig in al zijn werken. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>4</articulus>
  <type>arg</type>
  <index>2</index>
  <reference>1.21.4.arg</reference>
  <nl>In zijn Brief aan de Romeinen (15,8-9) schrijft de Apostel de bekering der Joden toe aan de rechtvaardigheid en aan de waarheid, en de bekering der heidenen aan de barmhartigheid. God is dus niet barmhartig in al zijn werken. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>4</articulus>
  <type>arg</type>
  <index>3</index>
  <reference>1.21.4.arg</reference>
  <nl>Veel rechtvaardigen lijden in dit leven. Welnu, dat is onrechtvaardig. Dus is God niet barmhartig en rechtvaardig in al zijn werken. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>4</articulus>
  <type>arg</type>
  <index>4</index>
  <reference>1.21.4.arg</reference>
  <nl>Aan de rechtvaardigheid komt het toe, te geven wat men schuldig is; aan de barmhartigheid, zich te erbarmen over de ellende. Zowel de rechtvaardigheid als de barmhartigheid veronderstelt dus een voorwerp, waarop ze inwerken. Maar de schepping veronderstelt niets. Dus is er in de schepping noch rechtvaardigheid, noch barmhartigheid. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>4</articulus>
  <type>sc</type>
  <index>1</index>
  <reference>1.21.4.sc</reference>
  <nl>Dit is echter in strijd met wat we lezen, Psalm 24, 10: &#171; Al de wegen van God zijn barmhartigheid en rechtvaardigheid. &#187; </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>4</articulus>
  <type>co</type>
  <index>1</index>
  <reference>1.21.4.co</reference>
  <nl>In al de werken van God moet men de barmhartigheid en de waarheid noodzakelijk terugvinden. We moeten echter door barmhartigheid verstaan: het verwijderen van ieder gebrek, hoewel niet ieder gebrek ellende mag genoemd worden, maar alleen de gebreken van redelijke wezens, die gelukkig kunnen zijn; de ellende is immers tegengesteld aan het geluk. Die noodzakelijkheid blijkt hieruit: wanneer God iets doet, waar Hij uit rechtvaardigheid toe verplicht is, dan was Hij daartoe verplicht, &#243;f ten opzichte van zichzelf, &#243;f ten opzichte van een of ander schepsel, en die dubbele schuld moet God in al zijn werken voldoen. Hij kan immers, n&#243;ch iets verwezenlijken, wat met zijn wijsheid en goedheid niet overeenkomt, &#8212; dit is Hij aan zich zelf verschuldigd, &#8212; n&#243;ch in de schepselen iets uitwerken, wat niet overeenkomt met de orde en de passende verhoudingen. Maar daarin bestaat de rechtvaardigheid. En zo blijkt het, dat God rechtvaardig moet zijn in al zijn werken. Gods rechtvaardigheid echter veronderstelt altijd barmhartigheid, en berust er op. God is ten opzichte van geen enkel schepsel tot iets verplicht, tenzij om een reeds bestaande volmaaktheid, of om iets wat men vooraf bedoelt; en wanneer God dan iets aan een schepsel verschuldigd is, dan is dat om iets anders. Maar men kan zo niet voortgaan tot in het oneindige, en bijgevolg moeten we aannemen, dat er iets is, wat alleen afhangt van Gods goedheid, die het laatste doel is. Zo moet bv. de mens handen hebben, om zijn met verstand begaafde ziel; een met verstand begaafde ziel, om mens te zijn; en is hij mens, om Gods goedheid. Gods barmhartigheid schijnt dus in al zijn werken uit als de eerste oorzaak er van. En in alles, wat God later uitwerkt zal het gevolg van die barmhartigheid zichtbaar zijn, en zij zelf zal nog krachtiger werken, zoals de eerste oorzaak sterker is an een ondergeschikte oorzaak. Daarom voegt God, in de overmaat van zijn goedheid, nog iets toe aan wat Hij aan een schepsel verschuldigd is, volgens de eisen van de verhoudingen der dingen. Wat volgens de rechtvaardigheid genoeg is, staat ver beneden wat God geeft, gedreven door zijn alle verhoudingen der schepselen overtreffende goedheid. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>4</articulus>
  <type>ad</type>
  <index>1</index>
  <reference>1.21.4.ad</reference>
  <nl>Sommige werken worden aan de rechtvaardigheid toegeschreven, andere aan de barmhartigheid, omdat in sommige werken de rechtvaardigheid, in andere de barmhartigheid meer uitkomt. Toch komt Gods barmhartigheid ook uit in het verdoemen van diegenen, die verworpen worden, want hoewel Hij hun straf niet kwijtscheldt, toch verzacht Hij ze, en straft Hij hen minder dan ze verdienen. In de rechtvaardigmaking van de zondaar is God ook rechtvaardig, want Hij vergeeft de zonde, om de liefde, die Hij zelf instort; zo lezen we bij Lucas (7, 47) over Magdalena, dat haar veel vergeven werd, omdat ze veel beminde. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>4</articulus>
  <type>ad</type>
  <index>2</index>
  <reference>1.21.4.ad</reference>
  <nl>De bekering der Joden, zowel als die der heidenen, doet &#233;n Gods barmhartigheid, &#233;n zijn rechtvaardigheid uitschijnen. Toch komt de rechtvaardigheid in de bekering der Joden in een zeker opzicht duidelijker uit, in zover de Joden zalig worden op grond van de beloften, aan de Vaderen gedaan. </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>4</articulus>
  <type>ad</type>
  <index>3</index>
  <reference>1.21.4.ad</reference>
  <nl>De straffen, die de rechtvaardigen in dit leven ondergaan, doen Gods barmhartigheid en rechtvaardigheid uitschijnen, want de rechtvaardigen worden door die straffen van kleinere fouten gezuiverd en meer onttrokken aan de liefde voor het aardse, zoals Gregorius zegt in Zedenkundige Leerredenen (XXVIe B., XIIIe H.) : &#171; De kwalen, die ons in de wereld bezwaren, dwingen ons naar God op te zien. &#187; </nl>
  </lemma>
<lemma>
    <liber>1</liber>
  <quaestio>21</quaestio>
  <articulus>4</articulus>
  <type>ad</type>
  <index>4</index>
  <reference>1.21.4.ad</reference>
  <nl>Hoewel de schepping niets veronderstelt in het schepsel, toch veronderstelt ze iets in de kennis van God, en daarom komt de rechtvaardigheid ook in de schepping uit, in zover God alles voortbrengt, overeenkomstig de opvatting van zijn wijsheid en goedheid, alsook de barmhartigheid, in zover Hij het goed-zijnde tot het zijn brengt. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus />
  <type>pr</type>
  <index>1</index>
  <reference>1.22.pr</reference>
  <nl>Tot hiertoe beschouwden we wat betrekking heeft op Gods wil. We moeten nu overgaan tot wat in verband staat, &#233;n met Gods verstand, &#233;n met zijn wil, nl. de voorzienigheid &#8212; die alles omvat, &#8212; de voorbestemming en de verwerping, met wat er uit volgt, &#8212; en die slaan slechts op de mensen, en dan nog alleen op de mensen, beschouwd met betrekking tot hun eeuwige zaligheid. Op die manier volgen we de indeling der zedenleer, waarin ook na de zedelijke deugden de voorzichtigheid beschouwd wordt, waar de voorzienigheid toe herleid wordt. Over Gods voorzienigheid worden de volgende vragen gesteld: 1e) Moet de Voorzienigheid aan God worden toegeschreven? 2e) Is alles aan Gods Voorzienigheid onderworpen? 3e) Voorziet God zelf onmiddellijk in alles? 4e) Oefent Gods Voorzienigheid dwang uit op wat hij voorziet ? </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>1</articulus>
  <type>arg</type>
  <index>1</index>
  <reference>1.22.1.arg</reference>
  <nl>Men beweert, dat de Voorzienigheid aan God niet mag toegeschreven worden. Volgens Tullius immers (De Inventione, IIe B.) is de voorzienigheid ondergeschikt aan de voorzichtigheid. Welnu, volgens de leer van de Wijsgeer in het VIe Boek der Ethica (Ve H., Nr 1), is het aan de voorzichtigheid eigen, goed te overleggen. Maar God moet nooit iets twijfelachtigs oplossen door overleg, en bijgevolg komt de voorzichtigheid Hem niet toe. Dus mag ook de voorzienigheid Hem niet toegeschreven worden. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>1</articulus>
  <type>arg</type>
  <index>2</index>
  <reference>1.22.1.arg</reference>
  <nl>Al wat in God is, is eeuwig. Welnu, de voorzienigheid is niet eeuwig, want ze heeft betrekking op de bestaande wezens, die niet eeuwig zijn, zoals Damascenus zegt in zijn Boek Over het Ware Geloof (IIe B., XXIXe H.). Bijgevolg komt de voorzienigheid niet toe aan God. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>1</articulus>
  <type>arg</type>
  <index>3</index>
  <reference>1.22.1.arg</reference>
  <nl>Niets wat samengesteld is, is in God. Welnu, de voorzienigheid is iets samengesteld, want ze sluit de wil in, en het verstand. Bijgevolg kan ze aan God niet worden toegekend. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>1</articulus>
  <type>sc</type>
  <index>1</index>
  <reference>1.22.1.sc</reference>
  <nl>Dit is echter in strijd met de woorden uit het Boek der Wijsheid (14, 3) : &#171; Gij, Vader, bestuurt alles door uw Voorzienigheid. &#187; </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>1</articulus>
  <type>co</type>
  <index>1</index>
  <reference>1.22.1.co</reference>
  <nl>De Voorzienigheid moet aan God toegeschreven worden. Immers al het goede, dat in de dingen is, is door God geschapen, zoals hierboven bewezen werd (VIe Kw., IVe Art.). Welnu, de dingen zijn niet alleen goed naar hun zelfstandigheid, maar ook in zover ze gericht zijn op een doel, voornamelijk op het laatste doel, dat Gods goed-zijn zelf is, zoals we vroeger bewezen hebben (XXIe Kw., IVe Art.). Daarom moet ook die doelsrichting van de schepselen haar oorzaak hebben in God. Welnu, God is de oorzaak van de dingen naar zijn verstand. Bijgevolg moet het begrip van elk uitwerksel in zijn geest voorafbestaan, zoals we hierboven bewezen hebben (XVe Kw., IIe Art., en XIXe Kw., IVe Art.). Dus moet ook het begrip van de doelsrichting der dingen vooraf in Gods geest bestaan. Maar de voorzienigheid is juist het begrip van de dingen die moeten gericht worden op een doel, en het voornaamste deel van de voorzienigheid is juist het vormen van het plan van de doelsrichting der dingen. De andere twee delen, nl. het zich herinneren aan het verleden, en het doorschouwen van de tegenwoordige omstandigheden, zijn ondergeschikt aan het vooruitzien, daar we juist door ons aan het verleden te herinneren en het tegenwoordige te doorschouwen, afleiden wat voor de toekomst moet voorzien worden. Welnu, zoals de Wijsgeer zegt in het VIe Boek der Ethica (Ve HL, Nr 5), is het aan de voorzichtigheid eigen, de dingen te richten op hun doel, hetzij in zijn eigen leven, zoals een voorzichtig man, die zijn daden richt op het einddoel van zijn leven, hetzij in het leven zijner onderdanen in het gezin, in de stad of in het rijk, zoals we lezen bij Mattheus (24, 45) : &#171; Getrouwe en voorzichtige dienaar, die door zijn heer is aangesteld over zijn huis. &#187; In zover nu anderen op het doel gericht worden, kan de voorzichtigheid of voorzienigheid aan God worden toegeschreven, niet echter in zover men zichzelf op een doel richt, want God is het laatste doel van alles, en daarom kan in Hem niets op het doel gericht worden. Het begrip van het richten der dingen op hun doe1, noemen wij juist de voorzienigheid van God. Daarom zegt Bo&#235;tius in zijn werk Over de Vertroosting van de Wijsbegeerte (VIe Afd.) : &#171; De Voorzienigheid is het goddelijk verstand van de opperste Vorst, dat alles regelt. &#187; En dit regelen kan even goed de richting der dingen op hun doel betreffen, als de orde der delen in het geheel. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>1</articulus>
  <type>ad</type>
  <index>1</index>
  <reference>1.22.1.ad</reference>
  <nl>Zoals de Wijsgeer zegt in het VIe Boek der Ethica (IXe H., Nr 7, en Xe H., Nr 1 en 2), komt het aan de voorzichtigheid toe, het uitvoeren te bevelen van de raad, die gegeven wordt door de eubulia of deugd van raad, en van het oordeel, dat geveld wordt door de synesis of vaardigheid tot juist beoordelen. En hoewel God niet overlegt, in zover elk overleg een onderzoek veronderstelt van twijfelachtige dingen, toch beveelt Hij met betrekking tot de door Hem vastgestelde doelsrichting der dingen, zoals we lezen, Psalm 148, 6 : &#171; Hij heeft wetten gesteld, die niet zullen overtreden worden &#187;. En op die wijze kunnen de voorzichtigheid en de voorzienigheid aan God worden toegeschreven. Men zou echter ook kunnen zeggen, dat het opvatten van een uit te voeren plan in God overleg genoemd wordt, niet in zover God eerst heeft moeten overleggen, maar in zover de zekerheid van zijn kennis even groot is als die welke anderen door overleg moeten verkrijgen. Daarom zegt de Apostel in zijn Brief aan de Ephesi&#235;rs (1, 11): &#171; Hij werkt alles uit, volgens het overleggen van Zijn wil &#187;. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>1</articulus>
  <type>ad</type>
  <index>2</index>
  <reference>1.22.1.ad</reference>
  <nl>oor iets zorg dragen sluit twee dingen in : ten eerste, het vaststellen van de te verwezenlijken orde, en ten tweede, het uitvoeren van die orde. Het eerste wordt voorzienigheid of regeling genoemd, en is eeuwig, het tweede is het bestuur, en geschiedt in de tijd. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>1</articulus>
  <type>ad</type>
  <index>3</index>
  <reference>1.22.1.ad</reference>
  <nl>De voorzienigheid is een akt van het verstand, maar ze veronderstelt, dat men het doel wil bereiken : niemand toch legt op om te handelen om een doel, wanneer hij niet eerst dat doel zelf wil. De voorzichtigheid veronderstelt dan ook de zedelijke deugden, waardoor het streefvermogen op het goede gericht wordt, zoals we lezen in het VIe Boek der Ethica (XIIIe H., Nr 6). Maar zelf indien de voorzienigheid in dezelfde verhouding stond tot Gods wil en tot Gods verstand, dan nog zou dit geen afbreuk doen aan zijn enkelvoudigheid, daar in God de wil en het verstand hetzelfde zijn, zoals we vroeger bewezen hebben (XIXe Kw., Ie Art.). </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>2</articulus>
  <type>arg</type>
  <index>1</index>
  <reference>1.22.2.arg</reference>
  <nl>Men beweert, dat alles aan Gods voorzienigheid niet onderworpen is. Inderdaad, wanneer iets voorzien is, dan is het niet toevallig. Indien dus alles door God voorzien is, dan is er niets toevallig, en is er noch kans noch toeval. Dat is echter tegen het algemeen gevoelen. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>2</articulus>
  <type>arg</type>
  <index>2</index>
  <reference>1.22.2.arg</reference>
  <nl>Een wijs en vooruitziend man zal, naar best vermogen, al wat gebrekkig is en slecht weren uit zijn werk. Welnu, in de dingen zien we veel kwaad. Daaruit moeten we afleiden, &#243;f dat God dit kwaad niet kan beletten, en dan is Hij niet almachtig, &#243;f dat Zijn zorg zich niet tot alles uitstrekt. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>2</articulus>
  <type>arg</type>
  <index>3</index>
  <reference>1.22.2.arg</reference>
  <nl>Wat noodzakelijk gebeurt, vraagt noch voorzienigheid noch voorzichtig beleid. De voorzichtigheid is dan ook volgens de Wijsgeer (VIe Boek der Ethica, Ve H., Nr 1) de rechte schikking der toevallige dingen, die aan overleg en keus zijn onderworpen. Welnu, veel dingen gebeuren noodzakelijk. Bijgevolg valt niet alles onder de voorzienigheid. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>2</articulus>
  <type>arg</type>
  <index>4</index>
  <reference>1.22.2.arg</reference>
  <nl>Wat aan zichzelf is overgelaten, valt onder niemands besturende voorzienigheid. Welnu de mensen worden door God aan zichzelf overgelaten, naar het woord van Prediker (15, 14) : &#171; In het begin schiep God de mens, en Hij liet hem over aan zijn eigen beleid &#187;. Dit is bijzonder waar voor de bozen, volgens het woord van Psalm 80, 13 : &#171; Hij liet hen over aan het verlangen van hun hart &#187;. Dus strekt Gods voorzienigheid zich niet over alles uit. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>2</articulus>
  <type>arg</type>
  <index>5</index>
  <reference>1.22.2.arg</reference>
  <nl>Naar het getuigenis van de Apostel (Ie Corinthi&#235;rbrief, 9, 9) bekommert God zich niet om de ossen, en dus ook niet om de andere redeloze dieren. Bijgevolg is niet alles aan Gods voorzienigheid onderworpen. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>2</articulus>
  <type>sc</type>
  <index>1</index>
  <reference>1.22.2.sc</reference>
  <nl>Daartegenover staat echter het getuigenis van het Boek der Wijsheid, dat van de goddelijke Wijsheid zegt, dat ze, van het ene uiteinde der schepping tot het andere, alles met kracht omvat en met zachtheid regelt. (8, 1.) </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>2</articulus>
  <type>co</type>
  <index>1</index>
  <reference>1.22.2.co</reference>
  <nl>Er is omtrent dit punt meningsverschil : sommigen immers, zoals Democrites en de Epicuri&#235;rs, hebben de voorzienigheid volkomen geloochend, want ze meenden, dat de wereld toevallig ontstaan was. Anderen zeiden, dat alleen de onvergankelijke dingen onder Gods voorzienigheid vallen, van de vergankelijke zouden alleen de soorten, en niet de individuen onder de voorzienigheid vallen: de soorten immers zijn onvergankelijk. Van hun standpunt uit zegt het Boek Job (22, 14) : &#171; In de wolken verbergt Hij zich, en om de steunpunten des hemels wandelt Hij, maar met onze zaken bemoeit Hij zich niet. &#187; Daarenboven zonderde Rabbi Mozes de mensen nog uit, omdat ze deel hebben aan de glans van het verstandslicht; maar voor de andere individuele vergankelijke dingen volgde hij de hierboven vermelde mening. Men moet echter aannemen, dat alle dingen onder Gods voorzienigheid vallen, niet alleen in het algemeen, maar ook in het bijzonder. Dat blijkt als volgt : ieder werkend wezen handelt om een doel; bijgevolg strekt de doelsrichting der uitwerkselen zich even ver uit als de oorzakelijkheid der eerste oorzaak. Is er immers in de uitwerkselen van een werkende oorzaak iets niet op het doel gericht, dan gebeurt dit door een vreemde oorzaak, en is het tegen de bedoeling der eerste oorzaak. Welnu, God is de eerste werkende oorzaak, en daarom strekt zijn oorzakelijkheid zich uit tot alle dingen, niet alleen met betrekking tot de soortbeginselen, maar ook met betrekking tot de individuele beginselen, niet alleen tot de onvergankelijke dingen, maar ook tot de vergankelijke. Bijgevolg moet alles, wat op welke wijze ook is, door God op een doel gericht zijn, zoals de Apostel zegt in zijn Brief aan de Romeinen (13, 1) : &#171; Wat uit God is, is geordend &#187;. En aangezien, zoals we in het vorig Artikel zeiden, de Voorzienigheid niets anders is dan het plan van de doelsrichting der dingen, moet noodzakelijk alles onder Gods voorzienigheid vallen, in zover het deelachtig is aan het zijn. Daarbij komt nog wat we vroeger hebben aangetoond (XIVe Kw., IIe Art.), hoe God nl. alles kent, &#233;n het algemene, &#233;n het bijzondere. Welnu, tussen Gods kennis en de dingen bestaat dezelfde verhouding als tussen het oerbeeld van de kunstenaar en het kunstwerk. Evenals dus ieder kunstwerk onderworpen is aan de schikking van de kunstenaar, zo ook is alles aan Gods schikking onderworpen. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>2</articulus>
  <type>ad</type>
  <index>1</index>
  <reference>1.22.2.ad</reference>
  <nl>De werking van een algemene oorzaak is niet zoals die van een bijzondere oorzaak. Iets kan immers wel buiten de orde vallen van een bijzondere oorzaak, maar niet buiten de orde van de algemene oorzaak. Wanneer iets buiten de orde valt van een bijzondere oorzaak, dan ligt dat aan de verhinderende werking van een bijzondere oorzaak; zo verhindert bv. de vochtigheid, dat het vuur het hout verbrandt. Maar al de bijzondere oorzaken worden door de algemene oorzaak omvat, en daarom kan geen enkel uitwerksel buiten de orde vallen van de algemene oorzaak. Toeval of kans bestaat alleen met betrekking tot een bijzondere oorzaak, in zover een of ander uitwerksel buiten de orde valt van die bijzondere oorzaak, maar met betrekking tot de algemene oorzaak is het iets wat voorzien was, daar het buiten haar orde niet valt. Wanneer bv. twee knechten elkander ontmoeten, dan kan dat toevallig zijn voor hen, maar dan is dat iets wat voorzien was door hun meester, die hen buiten hun medeweten met opzet naar een zelfde plaats heeft gezonden. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>2</articulus>
  <type>ad</type>
  <index>2</index>
  <reference>1.22.2.ad</reference>
  <nl>Men moet anders oordelen over hem, die slechts voor een bepaald ding moet zorgen, en over hem, die in alles moet voorzien. Hij, wiens voorzienigheid tot een bepaalden kring beperkt is, zal naar best vermogen ieder gebrek weren uit de dingen die aan zijn zorg zijn toevertrouwd. Maar hij wiens voorzienigheid zich over alles uitstrekt, laat soms een of ander gebrek toe in dit of dat wezen, opdat het goed van het geheel niet zou verhinderd worden. Wat in de natuurdingen vergaat of gebrekkig is, kan wel nadelig zijn voor een bepaalde natuur, maar is gewild door de universele natuur, omdat het nadeel van het een in het voordeel is van het ander of van het geheel, want het vergaan van het een is de oorzaak van het ontstaan van het ander, en daardoor blijft de soort bewaard. Welnu, God voorziet in alles, en daarom is het aan zijn voorzienigheid eigen, in een of ander bepaald ding een gebrek toe te laten, opdat het goed van het geheel niet zou verhinderd worden. Wanneer immers ieder kwaad voorkomen werd, dan ontbrak er ook veel goeds. Zonder de dood van andere dingen was b.v. het leven van de leeuw niet mogelijk, en nooit had het geduld der martelaren geschitterd, zonder de vervolging der tirannen. Augustinus zegt dan ook in zijn Enchiridion (XIe H.) : &#171; Nooit liet de almachtige God een kwaad in zijn werk toe, als Hij niet machtig en goed genoeg was om het goed te trekken uit het kwaad &#187;. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>2</articulus>
  <type>ad</type>
  <index>3</index>
  <reference>1.22.2.ad</reference>
  <nl>De mens heeft de natuur niet gemaakt, maar hij gebruikt de natuurdingen alleen om zijn kunstwerken uit te voeren of om de deugd te beoefenen. Zijn voorzienigheid strekt zich dan ook niet uit tot het noodzakelijke, dat in de natuur zelf zijn grondslag heeft. God echter is de schepper van de natuur, en daarom strekt zijn voorzienigheid zich ook tot het noodzakelijke uit. Democrates en de andere oude natuurfilosofen schijnen door die bedenking er toe gekomen te zijn, de gang der natuurdingen aan Gods voorzienigheid te onttrekken, en hem te herleiden tot het determinisme van de stoffelijke wereld. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>2</articulus>
  <type>ad</type>
  <index>4</index>
  <reference>1.22.2.ad</reference>
  <nl>Wanneer de Schrift zegt, dat God de mens aan zichzelf heeft overgelaten, dan wordt daarmee niet bedoeld, dat de mens aan Gods voorzienigheid onttrokken is, wel echter, dat zijn kracht niet tot &#233;&#233;n object beperkt is, zoals die van de natuurdingen, die alleen voortbewogen worden in zover een ander ze op een doel richt, en zichzelf niet voortbewegen zoals wezens die zich op een doel richten, wat de verstandelijke wezens kunnen doen, die dan ook kunnen overleggen en iets uitkiezen. Daarom zegt de Schrift uitdrukkelijk : &#171; God liet de mens over aan zijn eigen beleid &#187;. Niettemin vallen die vrije handelingen noodzakelijk onder Gods voorzienigheid, omdat ze tot God moeten herleid worden als tot hun oorzaak. De voorzienigheid van de mens is aan Gods voorzienigheid ondergeschikt, zoals een bijzondere oorzaak aan de algemene oorzaak. God zorgt echter beter voor de rechtvaardigen dan voor de goddelozen, want de rechtvaardigen beschut Hij tegen alles wat hun eeuwig heil voor goed in gevaar zou brengen, want &#171; voor hen die God beminnen, werkt alles mee ten goede &#187;, lezen we in de Brief aan de Romeinen (8, 28). Men zegt echter, dat God de goddelozen aan hun lot overlaat, omdat Hij hun zonden niet belet, maar niet als zouden ze geheel buiten Gods voorzienigheid vallen: indien God ze immers door zijn voorzienigheid niet bewaarde, vervielen ze in het niet. Tullius schijnt aan die bedenking toegegeven te hebben, wanneer hij &#8217;s mensen vrije handelingen, die het voorwerp zijn van ons overleg, aan Gods voorzienigheid onttrok. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>2</articulus>
  <type>ad</type>
  <index>5</index>
  <reference>1.22.2.ad</reference>
  <nl>De redelijke schepselen zijn door hun wilsvrijheid meester over hun handelingen, zoals we hierboven gezegd hebben (XIXe Kw., Xe Art.). En daarom vallen ze op bijzondere wijze onder Gods voorzienigheid, en worden schuld en verdienste hen aangerekend, en worden ze gestraft of beloond. Dat doet God inderdaad niet voor de ossen, zoals de Apostel zegt. Daar volgt echter niet uit, dat de redeloze schepselen in het geheel niet onder Gods voorzienigheid vallen, zoals Rabbi Mozes beweerde. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>3</articulus>
  <type>arg</type>
  <index>1</index>
  <reference>1.22.3.arg</reference>
  <nl>Men beweert, dat God niet onmiddellijk in alles voorziet. Iedere waardigheid immers moet aan God worden toegeschreven. Welnu, het behoort tot de waardigheid van een koning, dienaars te hebben, opdat hij door hun bemiddeling in de noodwendigheden zijner onderdanen zou kunnen voorzien. Bijgevolg zou het voor God veel minder passend zijn, wanneer Hij zelf onmiddellijk in alles voorzag. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>3</articulus>
  <type>arg</type>
  <index>2</index>
  <reference>1.22.3.arg</reference>
  <nl>Het komt aan de voorzienigheid toe, de dingen te richten op hun doel. Welnu, het doel van ieder wezen is zijn volmaaktheid en zijn goed. Maar het komt aan elke oorzaak toe, haar uitwerksel te brengen tot wat goed is, en zo brengt ieder werkende oorzaak hetzelfde gevolg voort als de voorzienigheid. Indien bijgevolg God onmiddellijk in alles voorziet, dan vallen alle ondergeschikte oorzaken weg. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>3</articulus>
  <type>arg</type>
  <index>3</index>
  <reference>1.22.3.arg</reference>
  <nl>&#171; Het is beter zekere zaken, bv. het lagere, niet te kennen, dan ze wel te kennen &#187;, zegt Augustinus in zijn Enchiridion (XVIIe H.), en zo denkt ook de Wijsgeer er over (XIIe Boek der Metaphysica; XIe B., IXe H., Nr 3). Wij moeten dus aan God toeschrijven wat het beste is. Maar daaruit volgt, dat Hij niet onmiddellijk zorgt voor wat laag of slecht is. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>3</articulus>
  <type>sc</type>
  <index>1</index>
  <reference>1.22.3.sc</reference>
  <nl>We lezen echter in het Boek Job (34, 13) : &#171; Aan wie gaf Hij het bestuur van de wereld in handen, of wie heeft Hij aangesteld over het heelal, het werk zijner handen ? &#187; En Gregorius tekent daar in zijn Zedenkundige Leerredenen bij aan (XXIVe B., XXe H.) : &#171;Door zichzelf bestuurt Hij de wereld, die Hij door zichzelf geschapen heeft. &#187; </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>3</articulus>
  <type>co</type>
  <index>1</index>
  <reference>1.22.3.co</reference>
  <nl>Twee dingen behoren tot de voorzienigheid : ten eerste, het plan van de doelsrichting der dingen, die onder de voorzienigheid vallen; ten tweede, het uitvoeren van dit plan, of het bestuur. Wat het eerste betreft, voorziet God onmiddellijk in alles. In zijn verstand immers draagt Hij het oerbeeld van alle wezens, zelfs van de kleinste, en welke oorzaken Hij ook voor sommige gevolgen voorzag, steeds gaf hij hun de kracht om die gevolgen voort te brengen. Bijgevolg moet de orde van de gevolgen vooraf bestaan. &#8212; Maar wat het tweede betreft, staat er iets tussen Gods voorzienigheid en het uitvoeren van dit plan. God bestuurt immers het lagere door het hogere, niet omdat Gods kracht te kort schiet, maar omdat God, in zijn overgrote goedheid, ook zijn schepselen deelachtig wil maken aan de waardigheid der oorzakelijkheid. Daarom verwerpen wij de leer van Plato, die volgens Gregorius Nyssenus (Nemesius, Over de Mens, VIIIe Boek) een driedubbele voorzienigheid aannam. De eerste was de voorzienigheid van God, waardoor God op de eerste en voornaamste plaats zorg draagt voor de geestelijke wezens, en daarna voor heel de wereld, met het oog op de geslachten, soorten en algemene oorzaken. De tweede voorzienigheid zorgt voor de afzonderlijke dingen, die ontstaan en vergaan, en die voorzienigheid schreef Plato aan de goden toe, die zich om de hemelen bewegen, d. i. aan de onstoffelijke zelfstandigheden, die de hemellichamen kringvormig bewegen. De derde voorzienigheid bestaat in de zorg voor de menselijke dingen, en die komt toe aan de demonen, die volgens de Platonici tussen ons en de goden staan, zoals Augustinus mededeelt in zijn Boek &#171; De Stad Gods &#187; (IXe Boek, Ie en IIe H.). </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>3</articulus>
  <type>ad</type>
  <index>1</index>
  <reference>1.22.3.ad</reference>
  <nl>Ofschoon het tot de waardigheid van een koning behoort dienaars te hebben, die uitvoeren wat hij voorzag, toch is het een onvolmaaktheid, dat hij in zijn geest geen volledig beeld draagt van wat zij moeten verrichten. Ieder praktische kennis is des te volmaakter, naarmate zij meer de bijzondere omstandigheden beschouwt waarin we moeten handelen. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>3</articulus>
  <type>ad</type>
  <index>2</index>
  <reference>1.22.3.ad</reference>
  <nl>Omdat God onmiddellijk in alles voorziet, daarom houdt elke geschapen oorzakelijkheid nog niet op, want de tweede oorzaken voeren de orde uit, die God heeft vastgesteld. Dat hebben we hierboven bewezen (Leerstelling). </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>3</articulus>
  <type>ad</type>
  <index>3</index>
  <reference>1.22.3.ad</reference>
  <nl>Voor ons is het beter het kwaad en het lagere niet te kennen, &#233;n omdat die kennis ons afhoudt van de beschouwing van het hogere &#8212; wij kunnen immers niet meerdere zaken tegelijk beschouwen &#8212;, &#233;n omdat de gedachte aan het kwaad onze wil aanlokt tot het kwaad. Maar dat heeft God niet te vrezen, want in &#233;&#233;n enkelen blik kent Hij alles, en nooit kan zijn wil tot het kwade worden aangetrokken. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>4</articulus>
  <type>arg</type>
  <index>1</index>
  <reference>1.22.4.arg</reference>
  <nl>Men beweert, dat Gods voorzienigheid dwang uitoefent op de dingen waartoe ze zich uitstrekt. Elk gevolg immers, dat een eigen oorzaak heeft, die is, of geweest is, en waaruit dit gevolg noodzakelijk voortvloeit, ontstaat, noodzakelijk, zoals de Wijsgeer bewijst in het VIe Boek der Metaphysica (Ve B., IIIe H.). Welnu, Gods voorzienigheid is eeuwig, ze bestaat v&#243;&#243;r haar gevolgen, en die vloeien er noodzakelijk uit voort, want niets kan Gods voorzienigheid belemmeren. Bijgevolg oefent de Voorzienigheid dwang uit op de dingen, waartoe ze zich uitstrekt. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>4</articulus>
  <type>arg</type>
  <index>2</index>
  <reference>1.22.4.arg</reference>
  <nl>Een vooruitziend man waarborgt zijn werk tegen verval, zoveel hij kan. Bijgevolg schenkt God, die de opperste almacht is, onwrikbare noodzakelijkheid aan de dingen, die onder zijn voorzienigheid vallen. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>4</articulus>
  <type>arg</type>
  <index>3</index>
  <reference>1.22.4.arg</reference>
  <nl>Naar Bo&#235;tius (Over de Vertroosting van de Wijsbegeerte, VI) gaat het noodlot uit van de onveranderlijke voorzienigheid, het knelt het menselijk handelen en gebeuren in de onverbreekbare banden der aaneenschakeling van oorzaken. De voorzienigheid oefent dus dwang uit op de dingen, die er onder vallen. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>4</articulus>
  <type>sc</type>
  <index>1</index>
  <reference>1.22.4.sc</reference>
  <nl>Dit is echter in strijd met het gezag van Dionysius, die in zijn Boek Over de Goddelijke Namen (IVe H.) zegt, dat de voorzienigheid de natuur niet mag vernietigen. Welnu, zekere dingen zijn van nature wisselvallig. Dus kan Gods voorzienigheid met een zodanige dwang op de dingen uitoefenen, dat alle wisselvalligheid wordt uitgesloten. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>4</articulus>
  <type>co</type>
  <index>1</index>
  <reference>1.22.4.co</reference>
  <nl>De voorzienigheid maakt wel sommige dingen noodzakelijk, maar niet alle, zoals sommigen meenden. Het komt immers aan de voorzienigheid toe, de dingen te richten op hun doel. Welnu, na Gods goed-zijn, dat een doel is, onderscheiden van het geschapene, is het voornaamste goed, dat in de dingen zelf is, de volmaaktheid van het heelal. Maar die volmaaktheid zou niet bestaan, wanneer niet al de verschillende wezensrangen in de dingen verwezenlijkt waren. Het komt dus aan de goddelijke voorzienigheid toe, al de verschillende wezensrangen in de wezens voort te brengen. Daarom voorzag Hij voor sommige gevolgen noodzakelijke oorzaken, opdat ze noodzakelijk zouden veroorzaakt worden, voor andere gevolgen echter voorzag Hij wisselvallige oorzaken, opdat ze wisselvallig zouden ontstaan, naar de aard van hun onmiddellijke oorzaken. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>4</articulus>
  <type>ad</type>
  <index>1</index>
  <reference>1.22.4.ad</reference>
  <nl>Het gevolg van de goddelijke voorzienigheid is niet, dat de dingen, hoe dan ook, ontstaan, maar wel, dat ze &#243;f wisselvallig, &#243;f noodzakelijk ontstaan. Bepaalt de voorzienigheid, dat iets onfeilbaar en noodzakelijk zal gebeuren, dan gebeurt het onfeilbaar en noodzakelijk; maar bepaalt zij, dat iets wisselvallig zal ontstaan, dan ontstaat het wisselvallig. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>4</articulus>
  <type>ad</type>
  <index>2</index>
  <reference>1.22.4.ad</reference>
  <nl>Hierin is de orde van Gods voorzienigheid onveranderlijk en zeker, dat alles gebeurt, zoals God het voorzag, &#243;f noodzakelijk, &#243;f wisselvallig. </nl>
  </lemma>
<lemma>
    <liber>1</liber>
  <quaestio>22</quaestio>
  <articulus>4</articulus>
  <type>ad</type>
  <index>3</index>
  <reference>1.22.4.ad</reference>
  <nl>Die onverbreekbaarheid en onveranderlijkheid waarover Bo&#235;tius spreekt, betreffen de zekerheid der voorzienigheid, waarvan het uitwerksel onfeilbaar volgt, en wel op die wijze, waarop het volgens de voorzienigheid moet ontstaan. Maar Bo&#235;tius bedoelt niet, dat de uitwerkselen zelf noodzakelijk zijn. We kunnen daaromtrent nog aanmerken, dat noodzakelijkheid en wisselvalligheid volgen op het wezen als zodanig, en daarom valt het noodzakelijk wisselvallig karakter van iets onder de goddelijke voorzienigheid, die zich uitstrekt tot geheel het zijnde, hoewel ze niet vallen onder die voorzienigheid, die zich alleen uitstrekt tot een bepaalden kring. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus />
  <type>pr</type>
  <index>1</index>
  <reference>1.23.pr</reference>
  <nl>Na Gods voorzienigheid, moeten we de voorbestemming behandelen en het Boek des Levens. Over de voorbestemming stellen we acht vragen : 1e) Komt de voorbestemming aan God toe ? 2e) Wat is de voorbestemming, en bestaat ze alleen in God, of ook in de voorbestemden ? 3e) Worden sommige mensen door God verworpen ? 4e) Hoe verhouden de voorbestemden zich tot de keuze: worden ze uitverkoren ? 5e) Zijn de verdiensten de oorzaak of de reden van de voorbestemming ? 6e) Over de zekerheid van de voorbestemming : worden de voorbestemden onvermijdelijk zalig ? 7e) Staat het aantal van de voorbestemden vast? 8e) Kan de voorbestemming bevorderd worden door de gebeden der Heiligen ? </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>1</articulus>
  <type>arg</type>
  <index>1</index>
  <reference>1.23.1.arg</reference>
  <nl>Men beweert, dat de mensen door God niet voorbestemd worden. Volgens Damascenus immers (Over het Ware Geloof, IIe B., XXXe H.) moet men aannemen, dat God alles vooraf kent, maar niet, dat alles door Hem vooraf wordt bepaald. Hij kent wel vooraf wat in ons is, maar bepaalt het niet vooraf. Welnu, de verdienste en strafwaardigheid der mensen zijn in ons, in zover we door onze wilsvrijheid meester zijn over onze handelingen. Bijgevolg is er geen voorbestemming met betrekking tot verdienste en strafwaardigheid, en dus geen voorbestemming van de mensen. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>1</articulus>
  <type>arg</type>
  <index>2</index>
  <reference>1.23.1.arg</reference>
  <nl>Alle mensen worden op hun doel gericht door Gods Voorzienigheid, zoals hierboven bewezen werd (XXIIe Kw., Ie en IIe Art.). Welnu, men zegt niet, dat de andere schepselen voorbestemd worden, en moet het dus ook niet zeggen van de mensen. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>1</articulus>
  <type>arg</type>
  <index>3</index>
  <reference>1.23.1.arg</reference>
  <nl>De engelen kunnen het eeuwig geluk genieten, zoals de mensen. Welnu, de engelen worden niet voorbestemd, wat hieruit blijkt, dat ze nooit ellendig waren: de voorbestemming toch is juist het voornemen om zich over de ellende te erbarmen, zoals Augustinus zegt (in zijn Boek Over de Voorbestemming der Heiligen). Bijgevolg worden de mensen niet voorbestemd. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>1</articulus>
  <type>arg</type>
  <index>4</index>
  <reference>1.23.1.arg</reference>
  <nl>De weldaden, die God aan de mensen schenkt, worden aan de Heiligen geopenbaard door de H. Geest. We lezen immers bij de Apostel (Ie Corienthi&#235;rbrief, 2, 12) : &#171; Wij ontvingen de geest van de wereld niet, maar de geest die uit God is, zodat we weten wat God ons gegeven heeft. &#187; Welnu, de voorbestemming is een gave, en bijgevolg zouden de voorbestemden hun voorbestemming kennen, wat niet het geval is. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>1</articulus>
  <type>sc</type>
  <index>1</index>
  <reference>1.23.1.sc</reference>
  <nl>Daartegenover staat echter, wat we lezen in de Brief aan de Romeinen (8, 30) : &#171; Die, welke Hij voorbestemde, heeft Hij ook geroepen. &#187; </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>1</articulus>
  <type>co</type>
  <index>1</index>
  <reference>1.23.1.co</reference>
  <nl>De mensen worden door God voorbestemd. Niets immers valt buiten Gods voorzienigheid, zoals we hierboven bewezen hebben (XXIIe Kw., IIe Art.). Welnu, het komt aan de goddelijke voorzienigheid toe, de dingen te richten op hun doel, zoals we vroeger reeds bewezen hebben (XXIIe Kw., Ie Art.). De door God geschapen dingen kunnen echter gericht worden op een dubbel doel : ten eerste, op een doel waartoe in de natuur van een geschapen wezen noch verhouding, noch vermogen bestaat; nl. het eeuwig leven, dat bestaat in de Godsaanschouwing, die zoals we vroeger bewezen hebben (XIIe Kw., IVe Art.) de natuur van welk geschapen wezen ook te boven gaat. Ten tweede, op een doel, waartoe er in de natuur van een geschapen wezen verhouding bestaat, en dat een schepsel door de kracht van zijn natuur kan bereiken. Wanneer echter een wezen een doel wil bereiken, dat boven de kracht van zijn natuur verheven is, dan moet een ander hem er op richten, zoals de pijl door de schutter naar het doel gericht wordt. Daarom is het juister, te zeggen, dat het redelijk schepsel, dat het eeuwig leven kan genieten, er toe gevoerd wordt, als door God er op gericht. Van dit richten van het redelijk schepsel op het eeuwig leven bestaat het plan vooraf bij God, evenals het plan van de richting van alle dingen op hun doel. En daarin bestaat de goddelijke voorzienigheid. Maar wanneer het plan van een uit te voeren werk bestaat in het verstand van hem die het moet uitvoeren, dan is het alsof dit werk zelf in hem vooraf bestond. Daarom noemt men het plan van het richten van het redelijk schepsel op het doel, nl. op het eeuwig leven, de voorbestemming, want iemand tot iets bestemmen is hem er op richten. Zo is het duidelijk, dat de voorbestemming, naar haar voorwerp, een onderdeel is der voorzienigheid. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>1</articulus>
  <type>ad</type>
  <index>1</index>
  <reference>1.23.1.ad</reference>
  <nl>Damascenus bedoelt door voorbestemming een richting, waardoor iets noodzakelijk wordt, zoals in de natuurdingen gebeurt, die tot &#233;&#233;n enkele handeling bepaald zijn. Hij voegt immers aan de aangehaalde woorden toe, dat God het kwade niet wilt en evenmin iemand tot het goede dwingt. Dus sluit Hij de voorbestemming niet uit. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>1</articulus>
  <type>ad</type>
  <index>2</index>
  <reference>1.23.1.ad</reference>
  <nl>De onredelijke schepselen kunnen een doel niet bereiken, dat boven de kracht ligt der menselijke natuur. Daarom kan men niet in eigenlijke zin zeggen, dat ze voorbestemd zijn, hoewel men soms abusief van &#171; voorbestemming &#187; spreekt, met betrekking tot welk ander doel ook. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>1</articulus>
  <type>ad</type>
  <index>3</index>
  <reference>1.23.1.ad</reference>
  <nl>Hoewel de engelen nooit in ellende verkeerd hebben, worden ze toch voorbestemd, evenals de mensen. Een beweging behoort immers niet tot een bepaalde soort, door haar uitgangspunt, maar wel door haar eindterm. Het begrip wit worden bv. verschilt in het geheel niet, wanneer iets wit wordt van zwart, of van bleek, of van rood. En om dezelfde reden verandert het begrip voorbestemming niet, wanneer hij, die voorbestemd wordt tot het eeuwig leven, ellendig is of niet. Ofschoon men ook kan antwoorden, dat het mededelen van welk goed ook, groter dan wat aan iemand verschuldigd is, behoort tot de barmhartigheid, zoals we hierboven gezegd hebben (XXIe Kw., IIIe Art., Antw. op de 2e Bed., en IVe Art.). </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>1</articulus>
  <type>ad</type>
  <index>4</index>
  <reference>1.23.1.ad</reference>
  <nl>Hoewel God aan sommigen door een bijzonder voorrecht hun voorbestemming openbaart, toch zou het niet passend zijn. dat ze aan allen bekend gemaakt werd, want dan zouden de niet-voorbestemden wanhopen, en zou de zekerheid de voorbestemden nalatig doen worden. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>2</articulus>
  <type>arg</type>
  <index>1</index>
  <reference>1.23.2.arg</reference>
  <nl>Men beweert, dat er in de voorbestemden iets beantwoordt aan de voorbestemming. Iedere handeling toch brengt het ondergaan van die handeling mee. Wanneer dus de voorbestemming een handeling is in God, dan is het ondergaan van die handeling in de voorbestemden. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>2</articulus>
  <type>arg</type>
  <index>2</index>
  <reference>1.23.2.arg</reference>
  <nl>Origines geeft van die woorden uit de Brief dan de Romeinen (1,4) : &#171; Hij die voorbestemd is &#187;, enz., de volgende verklaring : &#171; Men kan iemand, die niet is, voorbestemmen, maar men kan alleen iemand, die is, tot iets bestemmen. &#187; En Augustinus zegt in zijn Boek Over de Voorbestemming der Heiligen : &#171; Wat is voorbestemmen anders, dan iemand tot iets bestemmen? &#187; Bijgevolg wordt alleen iemand, die werkelijk bestaat, voorbestemd, en beantwoordt er aan de voorbestemming iets in hem die voorbestemd wordt. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>2</articulus>
  <type>arg</type>
  <index>3</index>
  <reference>1.23.2.arg</reference>
  <nl>De voorbereiding veronderstelt iets in dat wat voorbereid wordt. Welnu, de voorbestemming is de voorbereiding van de weldaden van God, zoals Augustinus zegt in zijn werk Over de Voorbestemming der Heiligen. Dus veronderstelt de voorbestemming iets in hen, die voorbestemd worden. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>2</articulus>
  <type>arg</type>
  <index>4</index>
  <reference>1.23.2.arg</reference>
  <nl>In de bepaling van het eeuwige komt de tijd niet voor. Welnu, de genade, die iets tijdelijks is, komt voor in de bepaling van de voorbestemming; de voorbestemming toch is de voorbereiding van de genade in de tijd, en van de glorie in de eeuwigheid. Dus is de voorbestemming niet iets eeuwigs, en is ze ook niet in God, maar in de voorbestemden, want alles wat in God is, is eeuwig. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>2</articulus>
  <type>sc</type>
  <index>1</index>
  <reference>1.23.2.sc</reference>
  <nl>Daartegenover staat echter, dat Augustinus zegt (t. a. pl.), dat de voorbestemming de voorkennis is van Gods weldaden. Welnu, de voorkennis veronderstelt niets in hen, die vooraf gekend zijn, maar alleen in hem, die iets vooraf kent. Bijgevolg veronderstelt ook de voorbestemming niets in hen, die voorbestemd worden, maar alleen in hem die ze voorbestemt. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>2</articulus>
  <type>co</type>
  <index>1</index>
  <reference>1.23.2.co</reference>
  <nl>Aan de voorbestemming beantwoordt alleen iets in hem die voorbestemt, en niet in hen die voorbestemd worden. We hebben immers hierboven reeds gezegd, dat de voorbestemming een onderdeel der voorzienigheid is. Welnu, de voorzienigheid is niet in de dingen, die er onder vallen, maar ze is een plan in het verstand van hem, die voorzienig is, zoals we vroeger bewezen hebben (XXIIe Kw., 1e Art.). Het uitvoeren van de voorzienigheid, of het bestuur, is passief in het bestuurde, actief in hem die bestuurt. Dus is de voorbestemming het plan van de bestemming van sommigen tot het eeuwig leven, in Gods verstand ontworpen. De uitvoering van dit plan is passief in de voorbestemden, actief in God, en bestaat in de roeping en de verheerlijking, volgens het woord van de Apostel : &#171; Diegenen die hij voorbestemde, riep Hij, en diegenen die Hij riep, heeft Hij verheerlijkt &#187;. (Brief aan de Romeinen, 8, 30). </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>2</articulus>
  <type>ad</type>
  <index>1</index>
  <reference>1.23.2.ad</reference>
  <nl>Werkingen die overgaan op een uiterlijke stof, zoals verwarmen en snijden, brengen uiteraard het ondergaan van die handelingen mee. Dit is echter niet het geval met de handelingen, die in het handelend wezen opgesloten blijven, zoals kennen en willen, gelijk we vroeger bewezen hebben (XIVe Kw., IIe Art.; XVIIIe Kw., IIIe Art., Antw. 1e Bed.) Welnu zulk een handeling is de voorbestemming, en daarom is zij zelf niet in het voorbestemde, maar heeft alleen haar verwezenlijking, die overgankelijk is, een gevolg in het voorbestemde. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>2</articulus>
  <type>ad</type>
  <index>2</index>
  <reference>1.23.2.ad</reference>
  <nl>Door bestemming verstaat men soms het werkelijk sturen van iemand naar een of andere plaats, en dan wordt alleen hij tot iets bestemd, die werkelijk bestaat. Men kan ook door bestemming een zending verstaan, die men in de geest aan iemand oplegt. We zeggen immers, dat we iemand tot iets bestemmen, wanneer wij ons voornemen, het te doen. En in die zin lezen we in het IIe Boek der Machabe&#235;n (6, 20), dat Eleazarus zichzelf er toe bestemd had, om uit liefde voor het leven, niet te doen wat verboden was. Zo opgevat, kan de bestemming slaan op iets wat niet bestaat. Maar hoe men ook het woord bestemming verstaat, zeker is het, dat de voorbestemming kan slaan op iets wat niet bestaat, omdat ze nl. een voorrang insluit. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>2</articulus>
  <type>ad</type>
  <index>3</index>
  <reference>1.23.2.ad</reference>
  <nl>Er is een dubbele voorbereiding : ten eerste, die van het wezen dat een handeling moet ondergaan, en die is in het voorbereide; ten tweede, die van het wezen dat moet handelen, en die is in hem die handelt. En die tweede voorbereiding is in hem, de voorbestemd wordt, in zover een verstand zich op de handeling voorbereidt, door een plan te vormen van het uit te voeren werk. En op die manier heeft God zich van alle eeuwen af door zijn voorbestemming voorbereid, wanneer Hij het plan vormde om sommigen te brengen tot het eeuwig heil. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>2</articulus>
  <type>ad</type>
  <index>4</index>
  <reference>1.23.2.ad</reference>
  <nl>De genade wordt niet opgenomen in de bepaling van de voorbestemming, als zou ze tot het wezen er van behoren, maar omdat de voorbestemming zich tot de genade verhoudt als de oorzaak tot haar uitwerksel of als een handeling tot haar object. Daarom is de voorbestemming niet iets tijdelijks. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>3</articulus>
  <type>arg</type>
  <index>1</index>
  <reference>1.23.3.arg</reference>
  <nl>Men beweert, dat God niemand verwerpt. Niemand toch verdoemt iemand die hij bemint. Welnu, zoals we lezen in het Boek der Wijsheid (11, 25), bemint God alle mensen, en haat Hij niets van al wat Hij gemaakt heeft. Hij verwerpt dus niemand. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>3</articulus>
  <type>arg</type>
  <index>2</index>
  <reference>1.23.3.arg</reference>
  <nl>Indien God iemand verwerpt, dan moet de verwerping zich tot de verworpenen verhouden, zoals de voorbestemming zich verhoudt tot de voorbestemden. Welnu, de voorbestemming is de oorzaak van het geluk der voorbestemden. Bijgevolg moet de verwerping de oorzaak zijn van het ongeluk der verworpenen. Dit is echter onaannemelijk, want de profeet Oseas zegt (13, 9) : &#171; Uw eigen schuld is het, Isra&#235;l, indien ge verloren gaat, want ik heb u geholpen &#187;. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>3</articulus>
  <type>arg</type>
  <index>3</index>
  <reference>1.23.3.arg</reference>
  <nl>Niemand moet verantwoordelijk gesteld worden voor iets wat hij niet kan vermijden. Welnu, indien God iemand verwerpt, dan kan die mens zijn eigen ondergang niet vermijden. We lezen immers in het Boek Ecclesiastes (7, 14) : &#171; Beschouw Gods werk, waardoor iemand, die door God verlaten wordt, niet tot inkeer komen kan. &#187; De mensen zouden er dus niet verantwoordelijk voor zijn, wanneer ze verloren gaan. Maar dit is onaannemelijk, en bijgevolg verwerpt God niemand. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>3</articulus>
  <type>sc</type>
  <index>1</index>
  <reference>1.23.3.sc</reference>
  <nl>Daartegenover staat echter wat we lezen bij Malachias (1,2-3) : &#171; Jacob beminde Ik, Esau echter haatte Ik. &#187; </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>3</articulus>
  <type>co</type>
  <index>1</index>
  <reference>1.23.3.co</reference>
  <nl>God verwerpt sommige mensen. Hierboven zeiden we immers (Ie Art.) dat de voorbestemming een onderdeel is van de voorzienigheid, en ook (XXIIe Kw., IIe Art.), dat het tot de voorzienigheid behoort, een of ander gebrek toe te laten in de dingen, waarover ze zich uitstrekt. Aangezien de mensen door Gods voorzienigheid voorbestemd zijn tot de eeuwige zaligheid, komt het aan Zijn voorzienigheid toe, toe te laten, dat sommigen afwijken van dat doel. En daarin bestaat de verwerping. Zoals de voor bestemming een onderdeel van de voorzienigheid is, en betrekking heeft op diegenen, die tot het eeuwig geluk zijn voorbestemd, zo ook is de verwerping een onderdeel van de voorzienigheid, en heeft ze betrekking op diegenen, die afwijken van dat doel. Daarom bestaat de verwerping niet alleen in de voorkennis, maar voegt zij er iets aan toe, zoals ook de voorzienigheid. (Zie XXIIe Kw., 1e Art.). De voorbestemming sluit de wil in, om genade en glorie te schenken; de verwerping, om toe te laten, dat iemand in zonde valt, en om de zonde te straffen. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>3</articulus>
  <type>ad</type>
  <index>1</index>
  <reference>1.23.3.ad</reference>
  <nl>God bemint alle mensen, en zelfs alle schepselen, daar Hij voor allen een of ander goed wil. Toch wil Hij voor allen niet alle goed, en omdat Hij voor sommigen het goed van het eeuwig leven niet wil, daarom zegt men, dat Hij ze haat of verwerpt. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>3</articulus>
  <type>ad</type>
  <index>2</index>
  <reference>1.23.3.ad</reference>
  <nl>De verwerping en de voorbestemming staan niet op gelijke lijn, wat hun oorzakelijkheid betreft. De voorbestemming immers is de oorzaak, &#233;n van wat de voorbestemden verwachten in het toekomstig leven, nl. de glorie, &#233;n van wat ze reeds nu ontvangen, nl. de genade. De verwerping daarentegen is de oorzaak niet van wat nu gebeurt, nl. de zondeschuld, maar ze is er wel de oorzaak van, dat iemand door God verlaten wordt. Ook is ze de oorzaak van wat later gebeurt, nl. de eeuwige straf. De zondeschuld moet men echter wijten aan de vrijheid van hem die zondigt, en door de genade verlaten wordt. En in die zin is het woord van de profeet waar : &#171; Uw eigen schuld is het, Isra&#235;l, indien ge verloren gaat. &#187; </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>3</articulus>
  <type>ad</type>
  <index>3</index>
  <reference>1.23.3.ad</reference>
  <nl>Gods verwerping vermindert de kracht van de verworpenen niet. Wanneer wij dus zeggen, dat een verworpene geen genade kan verkrijgen, dan wordt daar geen volstrekte onmogelijkheid mee bedoeld, maar een voorwaardelijke. In dezelfde zin zeiden we hierboven (XIXe Kw., VIIIe Art., Antw. op de Ie Bed.), dat de voorbestemden noodzakelijk zalig worden, nl. met voorwaardelijke noodzakelijkheid, die de vrijheid niet wegneemt. Hoewel dus iemand, die door God verworpen is, geen genade kan verkrijgen, toch is het uit vrijen wil, dat hij in die of die zonde valt, en die zonde wordt hem dan ook met recht aangerekend als een schuld. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>4</articulus>
  <type>arg</type>
  <index>1</index>
  <reference>1.23.4.arg</reference>
  <nl>Men beweert, dat de voorbestemden door God niet uitverkoren worden. Dionysius zegt immers in zijn Boek Over de Goddelijke Namen (IVe H.) : &#171; Evenals de zon, zonder een keus te doen, alle lichamen verlicht, zo ook deelt God aan allen zijn goed-zijn mee &#187;. Maar de grootste mededeling van Gods goed-zijn is de genade en de glorie. Dus schenkt God zonder keus genade en glorie. Welnu, dit. behoort tot de voorbestemming. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>4</articulus>
  <type>arg</type>
  <index>2</index>
  <reference>1.23.4.arg</reference>
  <nl>Een keus veronderstelt een bestaand wezen. Maar de voorbestemming gebeurt van alle eeuwigheid af, en ook niet-bestaande wezens vallen er onder. Dus worden er sommigen voorbestemd zonder keus. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>4</articulus>
  <type>arg</type>
  <index>3</index>
  <reference>1.23.4.arg</reference>
  <nl>Kiezen is onderscheid maken. Maar &#171; God wil, dat allen zalig worden &#187;, lezen we in de Ie Brief aan Timotheus, (2, 4). Dus is er geen keus in de voorbestemming, die de mensen voorbestemt tot de zaligheid. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>4</articulus>
  <type>sc</type>
  <index>1</index>
  <reference>1.23.4.sc</reference>
  <nl>Daartegenover staat echter wat we lezen in de Brief aan de Ephesi&#235;rs (1,4): &#171; In Hem (d. i. in Christus) heeft Hij (God) ons uitverkoren, v&#243;&#243;r de wereld bestond &#187;. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>4</articulus>
  <type>co</type>
  <index>1</index>
  <reference>1.23.4.co</reference>
  <nl>De voorbestemming brengt door haar begrip zelf een keus mee, en een keus veronderstelt liefde. Zoals we immers hierboven zeiden (1e Art.), is de voorbestemming een onderdeel van de voorzienigheid. Welnu de voorzienigheid is, zoals de beradenheid, het in de geest bestaande plan, waardoor sommige wezens op hun doel gericht worden, zoals we vroeger bewezen hebben (XXIIe Kw., 1e Art.). Maar niets kan op een doel gericht worden, indien men het doel zelf niet wil. Indien bijgevolg sommigen tot het eeuwig heil voorbestemd zijn, dan wordt er verondersteld, dat het willen van hun zaligheid door God naar het begrip voorafgaat. Maar die wil sluit keus en liefde in: liefde, want Hij wil hun het eeuwig leven schenken, en iemand liefhebben is niets anders dan iemands goed willen, zoals we hierboven gezegd hebben (XXe Kw., IIe en IIIe Art.) ; keus, daar Hij dit goed slechts voor sommigen wil, want we bewezen vroeger (voorg. Art.), dat God sommigen verwerpt. Liefde en keus staan echter niet in dezelfde verhouding bij ons en bij God. Door te beminnen alleen kan onze wil het goede niet veroorzaken, maar een bestaand goed moet onze liefde opwekken. Daarom kiezen wij iemand uit, om hem te beminnen, zodat in ons de keus de liefde voorafgaat. In God echter is de verhouding andersom, want zijn wil, waardoor Hij voor iemand, die Hij bemint, een of ander goed wil, is er de oorzaak van, dat hij, en niet een ander, dit goed bezit. Naar het begrip gaat bijgevolg zijn liefde de keus vooraf, en de keus de voorbestemming. En daarom worden al de voorbestemden uitverkoren en bemind. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>4</articulus>
  <type>ad</type>
  <index>1</index>
  <reference>1.23.4.ad</reference>
  <nl>Beschouwt men de mededeling van Gods goed-zijn in het algemeen, dan moet men zeggen, dat Hij zijn goed-zijn mededeelt zonder keus, want er is niets, dat in het geheel geen deel heeft aan zijn goed-zijn, zoals we hierboven gezegd hebben (VIe Kw., IVe Art.). Beschouwt men echter het mededelen van een of ander bijzonder goed, dan heeft er een keus plaats, want God schenkt een bepaald goed aan sommigen, en niet aan anderen. En op die manier doet God een keus, wanneer Hij de genade en de glorie schenkt. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>4</articulus>
  <type>ad</type>
  <index>2</index>
  <reference>1.23.4.ad</reference>
  <nl>Wanneer de wil van hem, die een keus doet, tot de keus gedreven wordt door het goede dat in het wezen vooraf bestaat, dan valt de keus noodzakelijk op bestaande wezens, zoals het bij ons gebeurt. Bij God echter is het andersom, zoals we (in de Leerstelling) reeds zeiden. Augustinus zegt dan ook : &#171; Zij, die nog niet zijn, worden uitverkoren door God, en toch faalt Hij niet in zijn keus &#187;. (XXVIe Volkspreek, IVe H.). </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>4</articulus>
  <type>ad</type>
  <index>3</index>
  <reference>1.23.4.ad</reference>
  <nl>Zoals we hierboven gezegd hebben (XIXe Kw., VIe Art.) wil God door zijn voorafgaande wil, dat alle mensen zalig worden. Door die wil, wil men echter niet volstrekt, maar alleen in een bijzonder opzicht. Maar door zijn nakomende wil, waardoor iets volstrekt gewild wordt, wil God de zaligheid niet van alle mensen. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>5</articulus>
  <type>arg</type>
  <index>1</index>
  <reference>1.23.5.arg</reference>
  <nl>Men beweert, dat de voorkennis der verdiensten de oorzaak van de voorbestemming is. De Apostel zegt immers in zijn Brief aan de Romeinen (8, 29) : &#171; Zij, die Hij vooraf kende, heeft Hij ook voorbestemd &#187;. En bij die andere woorden uit de Brief aan de Romeinen (9, 15) : Ik zal barmhartig zijn voor hen voor wie ik barmhartig wil zijn; tekent de Glossa van Ambrosius aan : &#171; Ik zal barmhartig zijn voor hem. van wie ik vooraf weet, dat hij uit heel zijn hart tot mij zal terugkeren. &#187; Bijgevolg schijnt de voorkennis van de verdiensten de oorzaak van de voorbestemming te zijn. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>5</articulus>
  <type>arg</type>
  <index>2</index>
  <reference>1.23.5.arg</reference>
  <nl>De goddelijke voorbestemming sluit de goddelijke wil in, want de voorbestemming is volgens Augustinus het voornemen om medelijden te hebben. Welnu, van de ene kant kan Gods wil niet onredelijk zijn, en van de andere kant kan de reden der voorbestemming alleen de voorkennis van de verdiensten zijn. Dus is de voorkennis van de verdiensten de oorzaak van de voorbestemming. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>5</articulus>
  <type>arg</type>
  <index>3</index>
  <reference>1.23.5.arg</reference>
  <nl>&#171; God is niet onrechtvaardig &#187;, lezen we in de Brief aan de Romeinen (9, 14). Welnu, het schijnt onrechtvaardig te zijn, ongelijke gaven te schenken aan hen, die gelijke rechten bezitten. Maar alle mensen zijn gelijk naar de natuur en de erfzonde, en ongelijk naar de verdienste en de strafwaardigheid van hun handelingen. God kan dus geen ongelijke gaven voorbereiden voor de mensen, en de enen voorbestemmen, de anderen verwerpen, tenzij om het door Hem vooruit gekende verschil in verdienste. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>5</articulus>
  <type>sc</type>
  <index>1</index>
  <reference>1.23.5.sc</reference>
  <nl>Dit is echter in strijd met wat de Apostel zegt in zijn Brief aan Titus (3, 5) : &#171; God heeft ons niet verlost om de werken van gerechtigheid die we gedaan hebben, maar door zijn barmhartigheid. &#187; Maar zoals Hij ons verlost heeft, zo heeft Hij er ons ook toe voorbestemd om verlost te worden. Dus is de voorkennis van onze verdiensten noch de oorzaak, noch de reden van onze voorbestemming. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>5</articulus>
  <type>co</type>
  <index>1</index>
  <reference>1.23.5.co</reference>
  <nl>De voorbestemming sluit de wil in; dit hebben we hierboven bewezen (IIIe en IVe Art.). De reden van de voorbestemming moet men dus zoeken op dezelfde wijze als die van Gods willen. Welnu, Gods wilsakt wordt als zodanig niet veroorzaakt, zoals we hierboven bewezen hebben (XIXe Kw., Ve Art.). Men kan van een oorzaak van Gods wilsakt alleen spreken met betrekking tot datgene wat God wil, in zover God nl. wil, dat iets zou zijn om iets anders. Niemand was zo dwaas, dat hij zou gezegd hebben, dat de voorkennis van de verdiensten de oorzaak is van Gods voorbestemmende wilsakt als zodanig, maar de meningen lopen uiteen, met betrekking tot de kwestie, of er iets de oorzaak is van de voorbestemming, met het oog op haar uitwerksel, of m. a. w. met betrekking tot de kwestie, of God vooraf bepaald heeft, dat Hij aan iemand het uitwerksel der voorbestemming zou schenken om zijn verdiensten. Sommigen hebben beweerd, dat het uitwerksel der voorbestemming vooraf voor iemand bestemd wordt, om in een vroeger leven verworven verdiensten. Zo leert Origenes in zijn Boek Over de Beginselen (IIe B., IXe H.) , dat de zielen van het begin af geschapen zijn, maar later met een of ander lichaam verenigd worden en een verschillend lot ondergaan volgens de verscheidenheid hunner werken. &#8212; Die mening is echter strijdig met de leer van de Apostel, die in zijn Brief aan de Romeinen (9, 1 1-13) schrijft : &#171; V&#243;&#243;r ze goed of kwaad gedaan hadden, was het beslist, &#8212; niet om hun werken, maar door Hem die hen riep, &#8212; dat de oudste de jongste zou dienen. &#187; Volgens anderen zouden in dit leven vooraf bestaande verdiensten de oorzaak en de reden zijn van de uitwerkselen der voorbestemming. De Pelagianen toch meenden, dat het eerste begin van de verdienstelijke werken van ons komt, maar het voltrekken van God afhangt. Wanneer het uitwerksel der voorbestemming aan de ene wordt geschonken, en aan de andere niet, dan is het omdat de ene er een begin van bewerkte, door zich er op voor te bereiden, en de andere niet. &#8212; Die leer strookt echter niet met het woord van de Apostel in de IIe Corinthi&#235;rbrief (3, 5) : &#171; We zijn onbekwaam om uit ons zelf, door eigen kracht, iets te begrijpen. &#187; Maar de begrippen zijn het eerste begin wat men kan vinden. Bijgevolg is er in ons geen begin, dat de reden zou zijn van het uitwerksel der voorbestemming. Nog anderen meenden, dat de verdiensten die op het uitwerksel der voorbestemming volgen, de oorzaak van de voorbestemming zijn. God zou aan iemand genade schenken, en zou er vooraf toe besloten hebben, ze hem te schenken, omdat Hij voorzag, dat hij ze goed zou gebruiken, zoals een koning een paard geeft aan de krijgsman, van wie hij weet, dat hij het goed zal berijden. &#8212; Volgens die mening schijnt men een onderscheid te maken tussen hetgeen de genade veroorzaakt, en wat de vrije wil veroorzaakt, alsof beide niet hetzelfde uitwerksel konden veroorzaken. Wat de genade veroorzaakt, is klaarblijkelijk het uitwerksel van de voorbestemming; het is dus de reden van de voorbestemming niet, want het valt er zelf onder. Wanneer iets anders in ons de reden van de voorbestemming is, dan moet het iets zijn, dat buiten de uitwerkselen van de voorbestemming ligt. Maar wat onze vrije wil veroorzaakt, is hetzelfde als wat de voorbestemming veroorzaakt, evenals het uitwerksel van de ondergeschikte oorzaak hetzelfde is als dat van de eerste oorzaak; de Goddelijke voorzienigheid toch oefent haar oorzakelijkheid uit door bemiddeling van de handelingen der ondergeschikte oorzaken, zoals we hierboven bewezen hebben (XXIIe Kw., IIIe Art.) Wat het gevolg is van de vrije wil, is dus tevens het gevolg van de voorbestemming. Laten we dus besluiten : het uitwerksel van de voorbestemming kan op twee manieren beschouwd worden : ten eerste kunnen we een of ander uitwerksel in het bijzonder beschouwen, en zo kan het ene uitwerksel de reden of de oorzaak zijn van het andere; het laatste is de oorzaak van het eerste, als het doel er van; het eerste is de oorzaak van het laatste, in zover het een het ander verdient, en die oorzakelijkheid wordt herleid tot het voorbereiden van de materie. Zo zouden we kunnen zeggen, dat God vooraf bepaalt, dat Hij aan iemand de glorie zal schenken om zijn verdiensten, en dat Hij hem de genade zal verlenen, om de glorie te verdienen. Ten tweede kunnen we het uitwerksel van de voorbestemming in zijn geheel beschouwen, en dan is het onmogelijk, dat al de gevolgen van de voorbestemming hun oorzaak zouden hebben in ons. Alles toch wat de mens op de eeuwige zaligheid richt, is in het uitwerksel der voorbestemming begrepen, zelf de voorbereiding tot de genade, want zelf die voorbereiding gebeurt alleen door de hulp van God, volgens het woord van Jeremias (5, 21) : &#171; Keer ons tot U, Heer, en wij zullen ons tot U keren. &#187; Maar zo beschouwd, is er iets de reden van de voorbestemming, nl. Gods goed-zijn, het doel van al de gevolgen van de voorbestemming, en het eerste beginsel waaruit ze voortspruit. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>5</articulus>
  <type>ad</type>
  <index>1</index>
  <reference>1.23.5.ad</reference>
  <nl>De voorkennis van het gebruik der genade is de oorzaak niet waarom de genade aan iemand wordt geschonken, ofschoon men kan zeggen, dat zij er het doel van is, zoals we hierboven gezegd hebben (in de Leerstelling) . </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>5</articulus>
  <type>ad</type>
  <index>2</index>
  <reference>1.23.5.ad</reference>
  <nl>Zoals we hierboven (in de Leerstelling) zeiden, hebben de uitwerkselen van de voorbestemming, in hun geheel genomen, een reden, nl. Gods goed-zijn. Maar wanneer men de uitwerkselen afzonderlijk beschouwt, dan kan een uitwerksel de oorzaak zijn van een ander. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>5</articulus>
  <type>ad</type>
  <index>3</index>
  <reference>1.23.5.ad</reference>
  <nl>De reden waarom sommigen voorbestemd worden, en anderen verworpen, kan men vinden in Gods goed-zijn zelf. Men zegt immers, dat God alles gemaakt heeft om zijn goed-zijn, opdat zijn goed-zijn door de dingen zou afgebeeld worden. Het is echter nodig, dat Gods goed-zijn, dat op zichzelf &#233;&#233;n en onverdeelbaar is, op veelvuldige wijze in de dingen afgebeeld wordt, daar geen enkel schepsel Gods enkelvoudigheid kan voorstellen. Daarom vergt de voltooiing van het heelal verscheidenheid van wezensgraad, en moet het ene wezen hoger, het andere lager staan. Ook laat God zeker kwaad toe, om te beletten, dat veel goeds verhinderd wordt, opdat op die manier de veelvuldige verscheidenheid niet zou verloren gaan, zoals we hierboven gezegd hebben (XXIIe Kw.. IIe Art.). We kunnen echter het mensdom in zijn geheel beschouwen, evengoed als heel de schepping. Dan moeten we zeggen, dat God in sommigen zijn goed-zijn wou openbaren door zijn barmhartigheid, waardoor Hij de mensen spaart, en die heeft Hij voorbestemd; in anderen wou Hij zijn goed-zijn openbaren door zijn rechtvaardigheid, en die mensen heeft Hij verworpen. En om die reden worden sommigen uitverkoren, anderen verworpen. De Apostel geeft die reden op, wanneer hij in zijn Brief aan de Romeinen (9, 22-23) schrijft : &#171; God wou zijn gramschap laten blijken, (d. i. zijn straffende rechtvaardigheid) en wou zijn macht laten kennen, en daarom heeft Hij met veel geduld vaten van gramschap verdragen (d. i. toegelaten), gemaakt om stukgeslagen te worden, opdat de rijkdom van zijn glorie zou uitschijnen in de vaten, van barmhartigheid, die Hij gemaakt heeft om verheerlijkt te worden. &#187; En in zijn IIe Brief aan Timotheus (2, 20) schrijft hij : &#171; In een groot huis zijn er niet alleen gouden en zilveren vaten, maar ook houten en aarden vaten; sommige zijn bestemd voor een eervol, andere voor een gemeen gebruik. &#187; Maar de reden waarom die uitverkoren worden en anderen verworpen worden, is Gods wil alleen. Daarom zegt Augustinus in zijn Commentaar op Johannes (XXVI) : &#171; Wilt ge niet verkeerd oordelen, wacht dan niet te weten waarom Hij de enen tot zich trekt, en de anderen niet. &#187; Iets dergelijks kunnen we in de natuurdingen waarnemen. De eerste stof is immers in haar geheel van &#233;&#233;n en dezelfde natuur. En daarom kan men zeggen waarom in het begin van de schepping God een deel van de eerste stof onder de vorm van vuur geschapen heeft, en een ander deel onder de vorm van aarde, opdat er nl. in de natuurdingen verschillende soorten zouden zijn. Maar waarom nu juist dit deel van de eerste stof onder die vorm, en dit deel onder een anderen vorm geschapen werd, dat hangt van Gods wil alleen af, zoals het ook alleen van de werkman afhangt, dat die steen op die plaats van de muur ingemetseld wordt, en die steen op die andere plaats, hoewel de bouwkunst vergt, dat sommige stenen hier, en andere daar geplaatst worden. God is echter niet onrechtvaardig, wanneer Hij voor gelijken ongelijke gaven voorbereidt. Was Hij er toe verplicht, het uitwerksel der voorbestemming mee te delen, en was het geen vrije gave, dan zou Hij onrechtvaardig zijn. Maar wanneer iets uit louter vrijgevigheid geschonken wordt, dan mag men naar eigen goeddunken aan ieder geven wat men wil, aan de enen meer, aan de anderen minder, op voorwaarde alleen, dat men aan niemand ontneemt wat hem toekomt. Met recht zegt dan ook de huisvader (Mattheus, 20, 14-15) : &#171; Neem wat u toekomt, en ga heen. Of slaat het mij niet vrij, te doen wat ik wil? &#187; </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>6</articulus>
  <type>arg</type>
  <index>1</index>
  <reference>1.23.6.arg</reference>
  <nl>Men beweert, dat de voorbestemming niet zeker is. Om die woorden te verklaren uit het Boek der Openbaring (3, 11) : &#171; Houd wat ge hebt, opdat een ander met uw kroon niet gekroond wordt &#187;, zegt Augustinus : &#171; Een ander wordt met iemands kroon niet gekroond, tenzij die zijn kroon eerst verliest. &#187; (Over Straf en Genade, XIIIe H.) Men kan dus zijn kroon, d. i. het uitwerksel der voorbestemming, verwerven of verliezen, en bijgevolg is de voorbestemming niet zeker. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>6</articulus>
  <type>arg</type>
  <index>2</index>
  <reference>1.23.6.arg</reference>
  <nl>Uit iets wat mogelijk is, volgt nooit iets wat onmogelijk is. Welnu, het is mogelijk, dat een voorbestemde, b. v. Petrus, zondigt en dadelijk daarna vermoord wordt. Maar wanneer zo iets gebeurt, dan bereikt de voorbestemming haar doel niet. Het is dus niet onmogelijk, dat de voorbestemming haar doel niet bereikt en bijgevolg is ze niet zeker. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>6</articulus>
  <type>arg</type>
  <index>3</index>
  <reference>1.23.6.arg</reference>
  <nl>Wat God vroeger kon, kan Hij nu nog. Maar Hij kon vroeger iemand, die Hij voorbestemde, niet voorbestemmen. Dus kan Hij het nu nog, en bijgevolg is de voorbestemming niet zeker. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>6</articulus>
  <type>sc</type>
  <index>1</index>
  <reference>1.23.6.sc</reference>
  <nl>Dit is echter in strijd met de verklaring die de Glossa (uit Augustinus : Over de Gave van Volharding, XIVe H.) geeft van de woorden uit de Brief aan de Romeinen (8, 29) : &#171; Die welke Hij vooraf kende, heeft Hij voorbestemd. &#187; Die Glossa zegt immers : &#171; De voorbestemming is de voorkennis en de voorbereiding van Gods weldaden, waardoor zij, die verlost worden, met volkomen zekerheid verlost worden. &#187; </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>6</articulus>
  <type>co</type>
  <index>1</index>
  <reference>1.23.6.co</reference>
  <nl>De voorbestemming is volkomen en onfeilbaar zeker in haar uitwerksel, en toch oefent ze geen dwang uit, waardoor het uitwerksel noodzakelijk zou volgen. We hebben immers hierboven (Ie Art) gezegd, dat de voorbestemming een onderdeel der voorzienigheid is. Welnu, niet alles wat onder de voorzienigheid valt, gebeurt noodzakelijk, maar sommige dingen zijn wisselvallig, door de aard van hun onmiddellijke oorzaken, waardoor Gods voorzienigheid zulke gevolgen wou bereiken. En toch is Gods voorzienigheid onfeilbaar, zoals we vroeger bewezen hebben (XXIIe Kw., IVe Art.). Bijgevolg is de door de voorbestemming ingevoerde orde zeker, hoewel de vrijheid van de wil niet vernietigd wordt, en met het oog op die vrijheid is het gevolg van de voorbestemming wisselvallig. Men mag hier ook niet uit het oog verliezen wat we hierboven gezegd hebben over de kennis en de wil van God (XIVe Kw., XIIIe Art.) : dat nl., hoewel Gods kennis en Gods wil volstrekt zeker en onfeilbaar zijn, ze toch de wisselvalligheid in de dingen niet wegnemen. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>6</articulus>
  <type>ad</type>
  <index>1</index>
  <reference>1.23.6.ad</reference>
  <nl>Een kroon kan aan iemand toekomen op twee manieren: ten eerste, door de voorbestemming van God, en dan zal niemand zijn kroon verliezen; ten tweede, door de verdienste van de genade, want iets wat we verdiend hebben komt ons toe, en dan kan iemand zijn kroon verliezen door de zonde. Een ander wordt dan met die kroon gekroond, in zover hij de plaats van de eerste inneemt. God laat immers niet toe, dat sommigen vallen, zonder dat Hij er anderen verheft, naar het woord van Job (34, 24) : &#171; Ontelbaar velen zal Hij verslaan, en anderen zal Hij in hun plaats doen opstaan. &#187; Zo hebben de mensen de plaats van de gevallen engelen ingenomen, en de heidenen die van de Joden. Men mag ook zeggen, dat hij die in iemands plaats de genade ontvangt, de kroon ontvangt van hem die gevallen is, omdat hij zich in het eeuwig leven zal verheugen om het goed dat die andere gedaan heeft, want in het eeuwig leven is er vreugde, &#233;n om het goed dat wij zelf deden, &#233;n om het goed, dat anderen deden. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>6</articulus>
  <type>ad</type>
  <index>2</index>
  <reference>1.23.6.ad</reference>
  <nl>Ofschoon het, op zichzelf beschouwd, mogelijk is, dat iemand die voorbestemd is, sterft in staat van doodzonde, toch is het onmogelijk, in de veronderstelling, dat hij voorbestemd is. Daarom bewijst die redenering niet, dat de voorbestemming haar doel kan missen. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>6</articulus>
  <type>ad</type>
  <index>3</index>
  <reference>1.23.6.ad</reference>
  <nl>De voorbestemming sluit de wil van God in, zoals we hierboven bewezen hebben (XIXe Kw., IIIe Art.). Welnu, dat God iets wil, is niet volstrekt noodzakelijk, maar slechts voorwaardelijk, om de onveranderlijkheid nl. van zijn wil. Maar in de voorbestemming vinden we dezelfde noodzakelijkheid terug. Men mag dus niet zeggen, dat God een voorbestemde ook niet voorbestemmen kan, wanneer men het niet-voorbestemmen wil laten samengaan met het voorbestemmen, hoewel het, volstrekt beschouwd, mogelijk was, dat God hem voorbestemde, of niet voorbestemde. Dat neemt echter de zekerheid van de voorbestemming niet weg. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>7</articulus>
  <type>arg</type>
  <index>1</index>
  <reference>1.23.7.arg</reference>
  <nl>Men beweert, dat het getal der voorbestemden niet vaststaat. Een getal immers, dat kan aangroeien, staat niet vast. Welnu, het getal der voorbestemden kan aangroeien, want Deuteronomium (1,11) lezen we : &#171; Dat de Heer, onze God, dit getal met duizenden vermeerdere. &#187; En de Glossa tekent daarbij aan : &#171; Het hier bedoelde getal is het door God bepaalde getal van diegenen, die God kent als de zijnen. &#187; Bijgevolg staat het getal der voorbestemden niet vast. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>7</articulus>
  <type>arg</type>
  <index>2</index>
  <reference>1.23.7.arg</reference>
  <nl>Men kan geen reden aangeven waarom God eerder dit getal dan een ander tot de zaligheid voorbestemt. Welnu, God doet niets zonder reden. Bijgevolg is er geen vaststaand getal voorbestemden door God bepaald. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>7</articulus>
  <type>arg</type>
  <index>3</index>
  <reference>1.23.7.arg</reference>
  <nl>De handeling van God is volmaakter dan die van de natuur. Welnu, waar de natuur werkt, is het goede de algemene regel, en het slechte, de uitzondering. Wanneer dan God het getal der voorbestemden moest bepalen, dan zouden er meer zaligen dan verdoemden zijn. Maar bij Mattheus (7, 13-14) lezen we integendeel : &#171; De weg die tot het verderf leidt is breed en wijd, en velen gaan hem op. De poort die naar het leven voert is echter eng, en de weg is smal, en weinigen vinden hem. &#187; Bijgevolg staat het getal der voorbestemden niet vast. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>7</articulus>
  <type>sc</type>
  <index>1</index>
  <reference>1.23.7.sc</reference>
  <nl>Dit is echter in strijd met wat Augustinus zegt in zijn Boek Over Straf en Genade (XIIIe H.) : &#171; Het getal der voorbestemden staat vast. Het kan noch verminderen, noch vermeerderen. &#187; </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>7</articulus>
  <type>co</type>
  <index>1</index>
  <reference>1.23.7.co</reference>
  <nl>Het getal der voorbestemden staat vast. Sommigen echter zeiden, dat het getal wel formeel vaststaat, maar niet materieel, m. a. w., het staat vast, dat er b. v. honderd, of duizend zullen zalig worden, maar niet, dat die zullen zalig worden, of die anderen. Maar in dit geval zou de voorbestemming onzeker zijn, zoals we in het voorgaand Artikel gezegd hebben. Bijgevolg staat het getal der voorbestemden bij God vast, niet alleen formeel, maar ook materieel. Men mag echter niet uit het oog verliezen, dat het getal der voorbestemden bij God vaststaat, niet alleen om zijn kennis, omdat Hij nl. weet hoevelen er zullen zalig worden, &#8212; op die manier staat immers ook het getal der regendruppels en der zandkorrels vast bij Hem, &#8212; maar ook om een zekere keus en een zekere omschrijving. Tot klaarder begrip hiervan het volgende : ieder werkend wezen beoogt een bepaald uitwerksel, zoals hierboven reeds bleek bij de behandeling van het oneindige (VIIe Kw., IVe Art.) Welnu, wanneer men een bepaalde maat wil geven aan een uitwerksel, dan stelt men het getal vast van de wezensdelen, die op zichzelf nodig zijn om het geheel te voltooien. Maar het getal van die delen, die niet op zichzelf vereist zijn, maar alleen om iets anders, wordt niet op zichzelf vastgesteld, maar van die dingen neemt men er zoveel als er nodig zijn voor iets anders. Zo doet de bouwmeester, die een bepaalde grootte vaststelt voor een huis, het getal kamers bepaalt, en de afmetingen van muren en daken. Hij bepaalt echter niet, dat hij zoveel of zoveel stenen wil gebruiken, maar hij gebruikt er zoveel als er nodig zijn om de muren op te trekken met hun bepaalde grootte. Zo ook handelt God met betrekking tot het heelal, dat zijn werk is. Hij bepaalde vooraf hoe groot het heelal moest zijn, stelde het getal vast van de wezensdelen die het moest hebben, d. i. van die delen welke in zekere mate bestendig zijn, en bepaalde dus vooraf hoeveel hemelkringen, hoeveel sterren, hoeveel elementen, hoeveel wezenssoorten er moesten zijn. De vergankelijke individuen echter worden niet uiteraard vereist tot de volkomenheid van het geheel, maar slechts op bijkomstige wijze, in zover men er nl. de soort in terugvindt. En ofschoon God het getal kent van al de individuen, toch heeft Hij het getal van de ossen, de muggen, enz., niet vooraf bepaald op zichzelf, maar van die wezens bracht de goddelijke voorzienigheid er zoveel voort, als er nodig waren om de soort voort te zetten. Onder al de schepselen echter dragen de redelijke wezens het meest bij tot het goed van het heelal, omdat ze als zodanig onvergankelijk zijn. Maar voornamelijk dragen die redelijke schepselen bij tot het goed van het heelal, die de zaligheid zullen verwerven, en met het einddoel onmiddellijk verenigd zullen zijn. Daarom moet het getal der voorbestemden bij God vaststaan, niet alleen omdat God het vooraf kent, maar ook omdat, Hij het op bijzondere wijze vooraf bepaalt. Wat echter het getal van de verworpenen betreft, dat moet niet op zichzelf bepaald worden, omdat ze door God gericht worden op het goed der voorbestemden, voor wie alles ten goede medewerkt. Hoeveel mensen zijn er nu juist voorbestemd? Sommigen zeggen, evenveel als er engelen gevallen zijn; anderen, evenveel als er engelen getrouw bleven; nog anderen zeggen, dat dit getal even groot zal zijn als dat van de gevallen engelen, vermeerderd met het getal der engelen die geschapen werden. Het is echter best, te zeggen, dat God alleen het getal der uitverkorenen kent, die moeten opgenomen worden in de eeuwige zaligheid. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>7</articulus>
  <type>ad</type>
  <index>1</index>
  <reference>1.23.7.ad</reference>
  <nl>Die woorden van Deuteronomium hebben betrekking op diegenen van wie God vooraf weet, dat ze in dit leven rechtvaardig zullen zijn. Dit getal kan vermeerderen en verminderen, maar niet het getal der voorbestemden. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>7</articulus>
  <type>ad</type>
  <index>2</index>
  <reference>1.23.7.ad</reference>
  <nl>De grootte van een deel wordt gemeten naar de verhouding van dit deel tot het geheel. In die verhouding ligt de reden waarom God zoveel sterren of zoveel wezenssoorten gemaakt Heeft, en waarom er zoveel voorbestemden zijn; dit getal werd vastgesteld met het oog op de verhouding van de voornaamste delen tot het goed van het heelal. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>7</articulus>
  <type>ad</type>
  <index>3</index>
  <reference>1.23.7.ad</reference>
  <nl>Het goede is de algemene regel, en het kwade, de uitzondering, wanneer het een goed betreft, dat ge&#235;venaard is met de algemene eisen van de natuur. Maar wanneer het een goed betreft, dat de gewone eisen der natuur te boven gaat, dan is het goede uitzondering, en het gemis van dit goed, de algemene regel. Zo worden er meer mensen gevonden, die bekwaam zijn om hun leven te regelen, zoals het hoort, dan mensen, die er niet toe in staat zijn, en die men dwazen noemt. Maar mensen, die een diepe kennis hebben van de kenbare dingen, zijn er heel weinig, vooral wanneer men let op het groot aantal anderen. Aangezien nu de eeuwige zaligheid, die in de Godsaanschouwing bestaat, de algemene eisen der natuur overtreft, voornamelijk in zover de natuur door de erfzonde beroofd is van de genade, zijn diegenen, die zalig worden, een minderheid. En dat is weer een blijk van Gods barmhartigheid, dat Hij sommigen oproept tot het heil, waarvan de meesten naar de gewone gang en neiging der natuur afwijken. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>8</articulus>
  <type>arg</type>
  <index>1</index>
  <reference>1.23.8.arg</reference>
  <nl>Men beweert, dat de gebeden der Heiligen niets bijdragen tot de voorbestemming. Het lijdelijke immers kan het eeuwige onmogelijk voorafgaan, en kan er dus niet toe bijdragen, dat het eeuwige ontstaat. Welnu, de voorbestemming is eeuwig, en de gebeden der Heiligen zijn iets tijdelijks. Bijgevolg kunnen de gebeden der Heiligen niets bijdragen tot de voorbestemming. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>8</articulus>
  <type>arg</type>
  <index>2</index>
  <reference>1.23.8.arg</reference>
  <nl>Zoals alleen hij raad nodig heeft, wie het aan kennis ontbreekt, zo ook heeft alleen diegene hulp nodig, wie het aan kracht ontbreekt. Maar God, die de mensen voorbestemt, heeft noch kennis, noch kracht te kort. Daarom staat er geschreven in de Brief aan de Romeinen (11, 34) : &#171; Wie hielp Gods geest? Of wie was zijn raadsman? &#187; Bijgevolg dragen de gebeden der Heiligen tot de voorbestemming niets bij. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>8</articulus>
  <type>arg</type>
  <index>3</index>
  <reference>1.23.8.arg</reference>
  <nl>Wie geholpen wordt, kan ook verhinderd worden. Welnu, niets kan de voorbestemming verhinderen. Dus kan niets ze bevorderen. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>8</articulus>
  <type>sc</type>
  <index>1</index>
  <reference>1.23.8.sc</reference>
  <nl>Daartegenover staat echter wat we lezen in het Boek der Schepping (25, 21), dat nl. Isaac God smeekte om Rebecca, zijn vrouw, en dat Rebecca bevrucht werd, en het leven schonk aan Jacob, die voorbestemd was. Was Jacob niet geboren, dan werd die voorbestemming niet verwezenlijkt. Dus dragen de gebeden der Heiligen tot de voorbestemming iets bij. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>8</articulus>
  <type>co</type>
  <index>1</index>
  <reference>1.23.8.co</reference>
  <nl>Omtrent dit vraagstuk hebben er verschillende dwalingen geheerst. Omdat de goddelijke voorbestemming zeker is, achtten sommigen de gebeden of wat er ook gedaan wordt om zalig te worden, overbodig; of men het doet of niet, de voorbestemden gaan naar de hemel, de verworpenen niet. Maar dat is strijdig met de Schriftuur, die ons opwekt tot het gebed en tot andere goede werken. Anderen meenden, dat de gebeden de voorbestemming kunnen veranderen. Zo zouden de Egyptenaren gedacht hebben, dat men de goddelijke voorbeschikking, die zij het Noodlot noemden, door offers en gebeden kon verhinderen. Ook dit is tegen de Schriftuur, daar we in het Ie Boek Koningen lezen (15, 29) : &#171; Isra&#235;ls overwinnaar zal niets sparen, en zich door geen boete laten bewegen. &#187; En in de Brief aan de Romeinen lezen we (11, 29) : &#171; Gods gaven en Gods roeping zijn zonder berouw. &#187; Men moet dus een andere mening voorstaan, en in de voorbestemming onderscheid maken tussen de goddelijke voorbestemming zelf en het uitwerksel er van. Tot de voorbestemming zelf draagt het gebed der Heiligen niets bij, want niemand wordt voorbestemd, omdat de Heiligen er voor bidden. Maar tot het uitwerksel van de voorbestemming kunnen de gebeden en de andere goede werken iets bijdragen: de voorzienigheid immers, waarvan de voorbestemming een onderdeel is, neemt de ondergeschikte oorzaken niet weg, maar voorziet de uitwerkselen op zulke wijze, dat ook de ondergeschikte oorzaken onder haar vooruitzicht vallen. Evenals God de werking der natuur op zulke wijze voorziet, dat ook natuurlijke oorzaken voorzien worden voor de natuurlijke uitwerkselen, zonder welke die uitwerkselen niet zouden ontstaan, zo ook valt onder de orde van de voorbestemming alles wat iemands zaligheid kan bevorderen, zowel zijn persoonlijke gebeden als die van anderen, of welke andere goede werken ook, zonder welke de zaligheid niet verworven wordt. De voorbestemde moet zich dus toeleggen op gebed en goede werken, want daardoor wordt het uitwerksel van de voorbestemming zeker bereikt. Daarom ook zegt de IIe Brief van Petrus (1, 10) : &#171; Beijvert U, om uw roeping en uw uitverkiezing door goede werken te verzekeren. &#187; </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>8</articulus>
  <type>ad</type>
  <index>1</index>
  <reference>1.23.8.ad</reference>
  <nl>Die tegenwerping bewijst alleen, dat de gebeden van de heiligen niets kunnen bijdragen tot de voorbestemming zelf. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>8</articulus>
  <type>ad</type>
  <index>2</index>
  <reference>1.23.8.ad</reference>
  <nl>Iemand kan op twee wijzen door iemand geholpen worden: ten eerste, door van hem nieuwe krachten te ontvangen, en op die wijze worden zij, die zwak zijn, geholpen. God wordt echter op die wijze niet geholpen. En met het oog op die manier om iemand te helpen vraagt de Apostel : &#171; Wie hielp Gods geest? &#187; Ten tweede kan men geholpen worden doordat iemand ons taak volbrengt, zoals een meester geholpen wordt door zijn knecht. Op die tweede manier wordt God door ons geholpen, in zover we de door Hem bepaalde orde verwezenlijken. En in die zin lezen we in de Ie Corinthi&#235;rbrief (3, 9) : &#171; We zijn Gods medehelpers. &#187; Dit wijst echter geen tekort aan in Gods kracht, want Hij bedient zich van tussen-oorzaken, om de heerlijkheid van de orde in de dingen te bewaren, en om aan de schepselen de waardigheid der oorzakelijkheid mee te delen. </nl>
  </lemma>
<lemma>
    <liber>1</liber>
  <quaestio>23</quaestio>
  <articulus>8</articulus>
  <type>ad</type>
  <index>3</index>
  <reference>1.23.8.ad</reference>
  <nl>De ondergeschikte oorzaken kunnen niet ontsnappen aan de orde van de eerste en algemene oorzaak, zoals hierboven bewezen is (XIXe Kw., VIe Ar.), maar ze voeren de door haar bepaalde orde uit. Bijgevolg kunnen de ondergeschikte oorzaken de voorbestemming wel bevorderen, maar niet, verhinderen. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus />
  <type>pr</type>
  <index>1</index>
  <reference>1.24.pr</reference>
  <nl>Nu handelen we over het Boek des Levens, en daarover stellen we drie vragen : 1e) Wat is het Boek des Levens? 2e) Van welk leven is er spraak in dit Boek ? 3e) Kan iemand uit het Boek des Levens geschrapt worden? </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>1</articulus>
  <type>arg</type>
  <index>1</index>
  <reference>1.24.1.arg</reference>
  <nl>Men beweert, dat het Boek des Levens niet hetzelfde is als de voorbestemming. Bij de woorden uit Prediker (24, 32) : &#171; Dit alles is het Boek des Levens &#187;, tekent de Glossa immers aan : &#171; Dit alles is het Oude en het Nieuwe Verbond. &#187; Maar dit is niet hetzelfde als de voorbestemming. Bijgevolg is ook het Boek des Levens niet hetzelfde als de voorbestemming. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>1</articulus>
  <type>arg</type>
  <index>2</index>
  <reference>1.24.1.arg</reference>
  <nl>Augustinus zegt in zijn Boek De Stad Gods (XXe B., XIVe H.) : &#171; Het Boek des Levens is de kracht van God, Waardoor alle daden, goede en slechte, in iemands geheugen worden opgeroepen. &#187; Welnu, de kracht van God behoort niet tot de voorbestemming, maar wel tot het attribuut van Gods macht. Het Boek des Levens is dus niet hetzelfde als de voorbestemming. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>1</articulus>
  <type>arg</type>
  <index>3</index>
  <reference>1.24.1.arg</reference>
  <nl>De verwerping is tegengesteld aan de voorbestemming. Indien dan het Boek des Levens hetzelfde was als de voorbestemming, dan zou er ook een Boek des Doods moeten zijn, zoals er een Boek des Levens is. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>1</articulus>
  <type>sc</type>
  <index>1</index>
  <reference>1.24.1.sc</reference>
  <nl>Daartegenover staat echter dat het Psalmvers : &#171; Dat ze uit het Boek des Levens geschrapt worden &#187; (Psalm 68, 29) door de Glossa aldus verklaard wordt : &#171; Dit boek is de voorkennis van God, waardoor zij, die God vooraf kent, tot het leven worden voorbestemd. &#187; </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>1</articulus>
  <type>co</type>
  <index>1</index>
  <reference>1.24.1.co</reference>
  <nl>Het Boek des Levens is een zinnebeeld, waardoor we op God overdragen wat bij ons gebeurt. Het is immers onze gewoonte, om de namen van hen die aangeduid worden om een of ander ambt waar te nemen, op te schrijven in een boek; zo doen we b.v. voor de soldaten, of voor de raadsheren, die vroeger Patres conscripti genoemd werden, d. i. letterlijk : &#171; opgeschreven vaders &#187;. Uit het voorgaande is het echter duidelijk (zie XXIIIe Kw., IVe Art.), dat al de voorbestemden door God uitverkoren worden tot het eeuwig leven, en bijgevolg mag het uitkiezen zelf het Boek des Levens genoemd worden. Daarenboven zegt men ook figuurlijk, dat iets in iemands verstand geschreven staat, wanneer het diep in zijn geheugen geprent is, naar het Boek der Spreuken (3, 1) : &#171; Vergeet mijn Wet niet, en bewaar mijn geboden in uw hart &#187;, en een weinig verder (3,3) : &#171; Schrijf ze neer op de tafelen van uw hart. &#187; Men tekent immers iets in een boek aan, om een hulpmiddel te hebben voor het geheugen. Gods kennis, waardoor Hij nooit vergeet, dat Hij sommigen bestemd heeft tot het eeuwig leven, mag dus het Boek des Levens genoemd worden. Want evenals iets wat in een boek geschreven is, duidt op wat gedaan moet worden, zo ook duidt Gods kennis voor Hem diegenen aan, die tot het eeuwig leven moeten geleid worden, volgens die woorden uit de IIe Brief aan Timotheus (2, 19) : &#171; De hechte grondvest van God blijft staan, en het opschrift luidt : De Heer kent de zijnen. &#187; </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>1</articulus>
  <type>ad</type>
  <index>1</index>
  <reference>1.24.1.ad</reference>
  <nl>Men kan die benaming het Boek des Levens op twee manieren verstaan: ten eerste, als de lijst van hen die uitverkoren zijn tot het eeuwig leven, en in die zin spreken wij er hier over. Ten tweede, als de beschrijving van wat tot het heil moet leiden, of als iets wat moet gedaan worden, en zo kan men bet Oude en het Nieuwe Verbond een Boek des Levens noemen, of als iets wat reeds gebeurd is, en zo wordt Gods kracht, waardoor eenieder aan zijn daden herinnerd wordt, het Boek des Levens genoemd. Het &#171; Legerboek &#187; kan immers ook betekenen &#243;f het boek, waarin de namen der dienstplichtigen staan opgetekend, &#243;f een boek waarin over de krijgskunde gehandeld wordt, &#243;f een boek waarin de geschiedenis der legerfeiten verhaald wordt. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>1</articulus>
  <type>ad</type>
  <index>2</index>
  <reference>1.24.1.ad</reference>
  <nl>Uit dit antwoord blijkt ook de oplossing der tweede tegenwerping. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>1</articulus>
  <type>ad</type>
  <index>3</index>
  <reference>1.24.1.ad</reference>
  <nl>Gewoonlijk worden diegenen niet opgetekend, die verworpen worden, maar wel diegenen, die uitverkoren worden. Daarom moet er een Boek des Levens zijn, maar geen Boek des Doods. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>1</articulus>
  <type>ad</type>
  <index>4</index>
  <reference>1.24.1.ad</reference>
  <nl>Het Boek des Levens verschilt, naar het begrip, van de voorbestemming: het sluit immers de kennis van de voorbestemming in, zoals uit de aangehaalde Glossa blijkt. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>2</articulus>
  <type>arg</type>
  <index>1</index>
  <reference>1.24.2.arg</reference>
  <nl>Men beweert, dat het Boek des Levens niet alleen betrekking heeft op de glorie der voorbestemden. Het Boek des Levens immers is de kennis van het leven. Welnu, God kent elk ander leven door het zijne. Bijgevolg is het Boek des Levens op de voornaamste plaats de kennis van Gods leven, en niet alleen van het leven der voorbestemden. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>2</articulus>
  <type>arg</type>
  <index>2</index>
  <reference>1.24.2.arg</reference>
  <nl>Zoals het leven der glorie uit God is, zo is ook het leven der natuur uit God. Indien dus de kennis van het leven der glorie het Boek des Levens genoemd wordt, dan komt die benaming ook toe aan de kennis van het leven der natuur. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>2</articulus>
  <type>arg</type>
  <index>3</index>
  <reference>1.24.2.arg</reference>
  <nl>Sommigen worden uitverkoren tot de genade, maar niet tot de glorie, zoals we lezen bij Johannes (6, 71) : &#171; Koos ik er geen twaalf uit? En toch is een onder U een duivel. &#187; Welnu, het Boek des Levens is het optekenen van de goddelijke uitverkiezing, zoals hierboven gezegd is (voorg. Art.). Het heeft dus ook betrekking op het leven der genade. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>2</articulus>
  <type>sc</type>
  <index>1</index>
  <reference>1.24.2.sc</reference>
  <nl>Daartegenover staat echter, dat het Boek des Levens, de kennis is van de voorbestemming, zoals we hierboven gezegd hebben (voorga. Art.). Welnu, de voorbestemming heeft alleen betrekking op het leven der genade, in zover dit leven gericht is op de glorie; zij immers, die wel eenmaal de genade bezaten, maar niet komen tot de glorie, zijn niet voorbestemd. Bijgevolg heeft het Boek des Levens alleen betrekking op de glorie. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>2</articulus>
  <type>co</type>
  <index>1</index>
  <reference>1.24.2.co</reference>
  <nl>Het Boek des Levens is de lijst of de kennis van hen die uitverkoren zijn tot het eeuwig leven. Dat hebben we hierboven bewezen (voorg. Art.). Welnu, immer wordt iemand uitverkoren tot iets wat hem niet van nature toekomt. Daarbij wordt datgene waartoe iemand uitverkoren wordt, een doel voor hem : een soldaat wordt immers niet ingelijfd of opgeschreven om gewapend te worden, maar om te strijden, want dat is toch wel het, eigenlijke doel waarom de krijgsdienst is ingesteld. Maar het leven der glorie is een doel, dat boven onze natuur verheven is, zoals vroeger werd bewezen (XIIe Kw., IVe Art., XXIIIe Kw., Ie Art.). Bijgevolg heeft het Boek des Levens eigenlijk betrekking op het leven der glorie. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>2</articulus>
  <type>ad</type>
  <index>1</index>
  <reference>1.24.2.ad</reference>
  <nl>Gods leven, ook in zover het een leven in de glorie is, komt Hem van nature toe. Met betrekking tot dat leven bestaat er dus geen keus, en bijgevolg evenmin een Boek des Levens. Zo zeggen we ook niet, dat een mens uitverkoren wordt om zintuigen te hebben, of iets anders dat eigen is aan de natuur. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>2</articulus>
  <type>ad</type>
  <index>2</index>
  <reference>1.24.2.ad</reference>
  <nl>Daaruit blijkt ook het antwoord op de tweede bedenking, want met betrekking tot het natuurlijk leven is er geen keus, en ook geen Boek des Levens. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>2</articulus>
  <type>ad</type>
  <index>3</index>
  <reference>1.24.2.ad</reference>
  <nl>Het leven der genade is zelf geen doel, maar alleen iets wat om een doel is. Daarom zegt men niet, dat iemand uitverkoren wordt tot de genade, tenzij in zover de genade gericht is op de glorie. En om dezelfde reden zegt men niet van hen, die wel de genade ontvangen hebben, maar tot de glorie niet komen, dat ze uitverkoren zijn in absolute zin, maar slechts in een zeker opzicht. Ook zegt men niet volstrekt, dat ze in het Boek des Levens opgetekend staan, maar weer in een bepaald opzicht, in zover nl. God bepaald heeft, dat ze een zekere betrekking zullen hebben tot het eeuwig leven, omdat zij er enige tijd deel aan hadden. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>3</articulus>
  <type>arg</type>
  <index>1</index>
  <reference>1.24.3.arg</reference>
  <nl>Men beweert, dat niemand geschrapt wordt uit het Boek des Levens. Augustinus zegt immers in zijn Boek De Stad Gods (XXe B., XVe H.), dat het Boek des Levens de onfeilbare voorkennis is van God. Welnu, niets kan onttrokken worden aan Gods voorkennis, noch aan zijn voorbestemming. Bijgevolg kan niemand geschrapt worden uit het Boek des Levens. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>3</articulus>
  <type>arg</type>
  <index>2</index>
  <reference>1.24.3.arg</reference>
  <nl>Wat in iets is, is er in, volgens de aard van datgene, waarin het is. Welnu, het Boek des Levens is eeuwig en onveranderlijk. Dus is er niets van wat er in geboekt staat, tijdelijk, maar onveranderlijk en onuitwisbaar. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>3</articulus>
  <type>arg</type>
  <index>3</index>
  <reference>1.24.3.arg</reference>
  <nl>Iets schrappen is het tegenovergestelde van opschrijven. Welnu, niemand wordt thans nog opgeschreven. Dus kan ook niemand geschrapt worden. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>3</articulus>
  <type>sc</type>
  <index>1</index>
  <reference>1.24.3.sc</reference>
  <nl>Dit is echter in strijd met de woorden van Psalm 68, 29 : &#171; Dat ze geschrapt worden uit het Boek des Levens. &#187; </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>3</articulus>
  <type>co</type>
  <index>1</index>
  <reference>1.24.3.co</reference>
  <nl>Sommigen beweren, dat niemand in wezenlijkheid kan geschrapt worden uit het Boek des Levens, maar alleen in de mening der mensen. De Schriftuur zegt immers gewoonlijk, dat iets gebeurt, wanneer het bekend gemaakt wordt. Daarom zegt men ook, dat iemand opgetekend staat in het Boek des Levens, wanneer de mensen denken, dat hij er in opgetekend wordt, omdat hij in de gerechtigheid leeft. Ziet men echter, &#243;f in dit leven, &#243;f na de dood, dat ze van de gerechtigheid afwijken, dan zegt men, dat ze geschrapt worden uit het Boek des Levens. En dit is ook de verklaring van de Glossa op die woorden uit Psalm 68, 29 : &#171; Dat ze uit het Boek des Levens geschrapt worden. &#187; Het is echter een beloning voor de rechtvaardigen, dat ze niet geschrapt worden uit het Boek des Levens, naar het getuigenis van het Boek der Openbaring (3, 3) : &#171; Hij die overwint, zal met witte klederen omkleed worden, en zijn naam zal ik niet schrappen uit het Boek des Levens. &#187; Welnu, een belofte aan de heiligen gedaan, is niet alleen waar in de mening der mensen, en daarom heeft het al of niet schrappen uit het Boek des Levens zijn grond, niet alleen in de mening der mensen, maar ook in de werkelijkheid. Het Boek des Levens is immers de lijst van hen, die op het eeuwig leven gericht zijn. Welnu, men kan op het leven gericht zijn op twee manieren : ten eerste, door de goddelijke voorbestemming, en dit gericht zijn bereikt altijd zijn doel; ten tweede, door de genade, want hij die de genade heeft, is het eeuwig leven waardig, en dit gericht zijn bereikt niet altijd zijn doel, want sommigen die door de genade op het eeuwig leven gericht zijn, wijken van dit doel af door de doodzonde. Zij, die door de goddelijke voorbestemming op het eeuwig leven gericht zijn, staan in absolute zin in het Boek des Levens opgetekend, want er staat in opgetekend, dat ze het eeuwig leven zelf zullen bezitten. Zij worden dan ook uit het Boek des Levens nooit geschrapt. Maar zij, die alleen door de genade op het eeuwig leven gericht zijn en niet door de goddelijke voorbestemming, staan in het Boek des Levens opgetekend in een bepaalden zin, en niet volstrekt. Ze staan er immers niet in opgetekend, omdat ze het eeuwig leven zelf zullen bezitten, maar alleen dat wat ons het eeuwig leven kan schenken. Daarom kunnen ze uit het Boek des Levens geschrapt worden, niet echter omdat Gods kennis verandert, en God eerst iets weet wat Hij later niet weet, maar omdat de door God gekende zaak verandert, en God weet, dat iemand, die eerst op het eeuwig leven gericht was, er later niet meer op gericht is, omdat hij van de genade afwijkt. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>3</articulus>
  <type>ad</type>
  <index>1</index>
  <reference>1.24.3.ad</reference>
  <nl>Wanneer sommigen geschrapt worden uit het Boek des Levens, dan moet dat niet teruggevoerd worden tot Gods voorkennis, alsof er iets in God kon veranderen, maar tot de vooraf gekende dingen, die kunnen veranderen. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>3</articulus>
  <type>ad</type>
  <index>2</index>
  <reference>1.24.3.ad</reference>
  <nl>Hoewel de dingen in God onveranderlijk zijn, toch zijn ze op zichzelf veranderlijk, en daarom kan iemand geschrapt worden uit het Boek des Levens. </nl>
  </lemma>
<lemma>
    <liber>1</liber>
  <quaestio>24</quaestio>
  <articulus>3</articulus>
  <type>ad</type>
  <index>3</index>
  <reference>1.24.3.ad</reference>
  <nl>Men mag zeggen, dat iemand pas later in het Boek des Levens geschreven wordt, zoals men mag zeggen, dat hij er uit geschrapt word, d. i. ofwel volgens de mening der mensen, ofwel omdat hij nu pas door de genade op het eeuwig leven gericht wordt. Dit valt ook onder Gods kennis, hoewel die kennis er geen verandering door ondergaat. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus />
  <type>pr</type>
  <index>1</index>
  <reference>1.25.pr</reference>
  <nl>Na de kennis en de wil van God, en wat er op betrekking heeft, moeten we de macht van God beschouwen. Over de macht van God stellen we zes vragen : 1e) Moeten wij aan God de macht toeschrijven, of aanleg en vermogen ? 2e) Is de macht van God oneindig? 3e) Is God almachtig? 4e) Kan God het verleden ongedaan maken? 5e) Kan God doen wat hij niet doet of niet doen wat hij doet? 6e) Kan God de dingen, die Hij gemaakt heeft, beter maken? </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>1</articulus>
  <type>arg</type>
  <index>1</index>
  <reference>1.25.1.arg</reference>
  <nl>Men beweert, dat men aan God de macht niet mag toeschrijven, noch aanleg en vermogen. God immers, die de eerste werkende oorzaak is, verhoudt zich tot de akt, zoals de eerste stof zich verhoudt tot de aanleg. Welnu, de eerste stof is, op zich zelf beschouwd, zonder enige akt. Bijgevolg is de eerste werkende oorzaak, God, zonder enige aanleg. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>1</articulus>
  <type>arg</type>
  <index>2</index>
  <reference>1.25.1.arg</reference>
  <nl>Zoals de Wijsgeer zegt in het IXe Boek der Metaphysica (VIIIe B., IXe H., Nr 1 en 2), is iedere handeling en iedere akt volmaakter dan het vermogen : de vorm-oorzaak is volmaakter dan de stof, de handeling is beter dan een actief vermogen, want het vermogen is gegeven om de akt. Welnu, er is niets volmaakter dan wat in God is, want alles wat in God is, is God zelf, zoals hierboven bewezen werd (IIIe Kw., IIIe Art.). Bijgevolg is er geen vermogen in God. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>1</articulus>
  <type>arg</type>
  <index>3</index>
  <reference>1.25.1.arg</reference>
  <nl>Het vermogen is een beginsel van handeling. Welnu, de handeling van God is hetzelfde als zijn wezen, want in God is geen enkele bijkomstigheid. Welnu, niets kan het beginsel zijn van Gods wezen. Dus komt de macht aan God niet toe. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>1</articulus>
  <type>arg</type>
  <index>4</index>
  <reference>1.25.1.arg</reference>
  <nl>De kennis en de wil van God zijn de oorzaak van de dingen. Dat is hierboven bewezen (XIVe Kw., VIIIe Art.; XIXe Kw., IVe Art.) Maar een oorzaak en een beginsel zijn hetzelfde. Bijgevolg is het nutteloos, het vermogen toe te schrijven aan God, maar volstaat het Hem kennis toe te schrijven en wil. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>1</articulus>
  <type>sc</type>
  <index>1</index>
  <reference>1.25.1.sc</reference>
  <nl>Daartegenover staan echter de volgende woorden uit Psalm 88, 9 : &#171; Gij zijt machtig, Heer, en de Waarheid omringt U. &#187; </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>1</articulus>
  <type>co</type>
  <index>1</index>
  <reference>1.25.1.co</reference>
  <nl>Er is een dubbel vermogen : een lijdzaam vermogen, en dit komt aan God niet toe, en een werkend vermogen, en dat moeten we in de hoogste maat toeschrijven aan God. Het is immers duidelijk, dat iets het werkend beginsel van iets is in zover het in akt en volmaakt is, en dat iets een handeling ondergaat, in zover het in iets te kort schiet en onvolmaakt is. Welnu, hierboven (111e Kw., 1e Art.; IVe Kw., 1e en IIe Art.) hebben we bewezen, dat God een zuivere akt is, zonder voorbehoud en in elk opzicht volmaakt, en dat geen enkele onvolmaaktheid Hem toekomt. Bijgevolg komt het Hem in de hoogste mate toe, handelend beginsel, en in geen enkel opzicht lijdzaam te zijn. Maar een handelend beginsel te zijn, komt toe aan een actief vermogen, want het actief vermogen is een beginsel van inwerking op iets anders, terwijl integendeel het lijdzaam vermogen een beginsel is, waardoor men de werking van een ander ondergaat, zoals de Wijsgeer zegt in het Ve Boek der Metaphysica (IVe B., XIIe H., Nr 1 en 2.). Bijgevolg komt het actief vermogen in de hoogste mate toe aan God. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>1</articulus>
  <type>ad</type>
  <index>1</index>
  <reference>1.25.1.ad</reference>
  <nl>Het actief vermogen is niet tegengesteld aan de akt, maar berust er op, want elk wezen is actief in zover het in akt is. Maar het passief vermogen is tegengesteld aan de akt, want iets ondergaat een werking, in zover het in aanleg is. Bijgevolg wordt alleen het passief, en niet het actief vermogen uit God uitgesloten. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>1</articulus>
  <type>ad</type>
  <index>2</index>
  <reference>1.25.1.ad</reference>
  <nl>Wanneer de handeling en het vermogen van elkaar onderscheiden zijn, dan moet de handeling volmaakter zijn dan het vermogen. Maar de handeling van God is hetzelfde als zijn vermogen, want Zijn zijn is hetzelfde als Zijn wezen. Daarom bewijst die tegenwerping niet, dat iets volmaakter is dan Gods vermogen. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>1</articulus>
  <type>ad</type>
  <index>3</index>
  <reference>1.25.1.ad</reference>
  <nl>In de geschapen wezens is het vermogen niet alleen het beginsel van de handeling, maar ook van het uitwerksel. Bij God echter is het vermogen wel het beginsel van het uitwerksel, maar niet van de handeling, want die is Gods wezen zelf. Tenzij men Gods wezen, waarin iedere volmaaktheid, van welk geschapen wezen ook, onverdeeld vooraf bestaat, &#233;n een als een handeling, &#233;n als een vermogen opvat, zoals wij ons Gods wezen ook kunnen voorstellen, &#233;n als een persoon, die een bepaalde natuur heeft, &#233;n als een natuur. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>1</articulus>
  <type>ad</type>
  <index>4</index>
  <reference>1.25.1.ad</reference>
  <nl>Niet in werkelijkheid, maar alleen in de wijze waarop wij ons de dingen voorstellen, is er een onderscheid tussen Gods kennis en zijn wil, en zijn vermogen, in zover nl. het begrip vermogen het begrip insluit van een beginsel waardoor datgene wordt uitgevoerd wat de wil oplegt, en dat door het verstand wordt aangeduid, maar in God zijn die drie handelingen &#233;&#233;n. Men zou ook nog kunnen zeggen, dat. de kennis en de wil van God, als veroorzakende beginselen niet verschillen van zijn vermogen. Daarom gaat de beschouwing van de kennis en de wil van God die van zijn vermogen vooraf, evenals de oorzaak de handeling en het uitwerksel voorafgaat. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>2</articulus>
  <type>arg</type>
  <index>1</index>
  <reference>1.25.2.arg</reference>
  <nl>Men beweert, dat de macht van God niet oneindig is. &#171; Alles, immers, wat oneindig is, is volmaakt &#187;, zegt de Wijsgeer in het IIIe Boek der Physica (VIe H., Nr 8). Welnu, de macht van God is niet onvolmaakt. Dus is ze niet oneindig. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>2</articulus>
  <type>arg</type>
  <index>2</index>
  <reference>1.25.2.arg</reference>
  <nl>Iedere kracht blijkt uit haar uitwerksel, want anders zou ze nutteloos zijn. Wanneer de macht van God oneindig was, dan zou God een oneindig uitwerksel kunnen voortbrengen, wat echter onmogelijk is. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>2</articulus>
  <type>arg</type>
  <index>3</index>
  <reference>1.25.2.arg</reference>
  <nl>In het VIIIe Boek der Physica (Xe H., Nr 2.) bewijst de Wijsgeer, dat, wanneer er een lichaam was met een oneindige kracht, dit lichaam in &#233;&#233;n ogenblik iets zou doen overgaan van potentie tot akt. Welnu, God doet de dingen niet in &#233;&#233;n ogenblik overgaan van potentie tot akt, want Hij beweegt het geestelijk schepsel in de tijd, en het lichamelijk schepsel beweegt Hij in de tijd en in de ruimte, zoals Augustinus zegt in zijn Letterlijke Verklaring van het Boek der Schepping (VIIIe B., XXe en XXIIe H.). Dus is de macht van God niet oneindig. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>2</articulus>
  <type>sc</type>
  <index>1</index>
  <reference>1.25.2.sc</reference>
  <nl>Dit is echter strijdig met de woorden van Hilarius, die in zijn Boek Over de Drie-eenheid (VIIIe B., Nr 24) zegt : &#171; God heeft een onmetelijke kracht, Hij leeft, en Hij is machtig &#187;. Welnu, al wat onmetelijk is, is oneindig. Dus is de kracht van God oneindig. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>2</articulus>
  <type>co</type>
  <index>1</index>
  <reference>1.25.2.co</reference>
  <nl>We zeiden in het voorgaand Artikel, dat we aan God een werkende kracht toeschrijven, in zover Hij in akt is. Welnu, het wezen van God is oneindig, want het wordt niet beperkt door iets waarin het wordt opgenomen. Dat blijkt uit wat we hierboven gezegd hebben over de oneindigheid van Gods wezen (VIIe Kw., Ie Art.). De werkende kracht van God moet dus oneindig zijn. We zien immers, dat in iedere werkende oorzaak de kracht om te handelen groter is, naarmate de vorm waardoor ze handelt volmaakter is. Hoe warmer iets is, hoe meer het kan verwarmen, en had een lichaam een oneindige warmte, dan zou het een oneindige verwarmingskracht hebben. Welnu, God handelt door zijn wezen en, zoals we hierboven bewezen hebben (t. a. pl.), is dat wezen oneindig. Bijgevolg moet ook zijn macht oneindig zijn. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>2</articulus>
  <type>ad</type>
  <index>1</index>
  <reference>1.25.2.ad</reference>
  <nl>De Wijsgeer spreekt over de oneindigheid die toekomt aan de stof, in zover ze niet beperkt wordt door de vorm-oorzaak, zoals de oneindigheid, die aan de hoegrootheid toekomt. Maar het wezen van God is niet oneindig in die zin, zoals we vroeger bewezen hebben (t. a. pl.), en bijgevolg is ook zijn kracht niet in die zin oneindig. Die tegenwerping bewijst dus niet, dat Gods kracht onvolmaakt is. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>2</articulus>
  <type>ad</type>
  <index>2</index>
  <reference>1.25.2.ad</reference>
  <nl>De kracht van een gelijksoortige werkende oorzaak blijkt geheel uit haar uitwerksel: zo kan het voorttelingsvermogen van de mens niet iets groter dan een mens voorttelen. Maar de kracht van een ongelijksoortige werkende oorzaak blijkt niet geheel uit haar uitwerksel. Zo blijkt de kracht van de zon niet geheel uit het voortbrengen van een dier, dat uit een of andere bedorven stof geboren wordt. Welnu, God is klaarblijkelijk geen gelijksoortige werkende oorzaak, want zoals we hierboven bewezen hebben (IIIe Kw., Ve Art.), kan niets tot dezelfde soort behoren als Hij, en zelf niet tot hetzelfde geslacht. Bijgevolg staan al zijn uitwerkselen steeds beneden zijn kracht, en moet zijn oneindige macht niet blijken uit het voortbrengen van een oneindig uitwerksel. We mogen zelf zeggen, dat, indien God geen enkel uitwerksel voortbracht, zijn kracht niet nutteloos zou zijn. Want iets is alleen nutteloos, wanneer het gericht is op een doel, en het dat doel niet bereikt. Maar de kracht van God is niet gericht op een uitwerksel, als op een doel, maar ze is veeleer zelf het doel van haar uitwerkselen. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>2</articulus>
  <type>ad</type>
  <index>3</index>
  <reference>1.25.2.ad</reference>
  <nl>De Wijsgeer bewijst in het VIIIe Boek der Physica (t. a. pl.), dat wanneer een lichaam een oneindige kracht had, de door dit lichaam voortgebrachte beweging zou geschieden zonder verloop van tijd. En toch bewijst hij ook, dat de kracht van het wezen dat de hemel beweegt oneindig is, omdat het gedurende een oneindige tijd de hemel kan bewegen. Moest er bijgevolg een lichaam zijn met een oneindige kracht, dan zou de door dat lichaam medegedeelde beweging geschieden zonder verloop van tijd. Dit zou echter het geval niet zijn, wanneer de kracht van een niet-lichamelijke beweger oneindig was. De reden daarvan is, dat een lichaam, dat een ander lichaam beweegt, een gelijksoortige oorzaak is, zodat geheel de kracht van het werkend wezen moet blijken uit de beweging. En omdat de door een lichaam medegedeelde beweging des te sneller is, naarmate de kracht van dit lichaam groter is, daarom moet de beweging die medegedeeld wordt door een lichaam met oneindige kracht, buiten iedere verhouding snel zijn, en gebeuren zonder verloop van tijd. Maar een niet-lichamelijke beweger is een niet-gelijksoortige werkende oorzaak. Daarom moet geheel zijn kracht niet blijken uit de beweging, zodat het een beweging mededeelt zonder verloop van tijd, zoveel te meer, dat zulk een wezen iets anders beweegt volgens de beschikking van zijn wil. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>3</articulus>
  <type>arg</type>
  <index>1</index>
  <reference>1.25.3.arg</reference>
  <nl>Men beweert, dat God niet almachtig is. Aan alle dingen komt het immers toe, te kunnen bewogen worden een handeling te kunnen ondergaan, behalve aan God, want Hij is onbeweeglijk, zoals hierboven gezegd is (IIe Kw., IIIe Art., en IXe Kw., Ie Art.). Bijgevolg is Hij niet almachtig. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>3</articulus>
  <type>arg</type>
  <index>2</index>
  <reference>1.25.3.arg</reference>
  <nl>Zondigen is handelen. Maar God kan niet zondigen, noch zichzelf verloochenen, zoals we lezen in de IIe Brief aan Timotheus (2, 13). Dus is God niet almachtig. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>3</articulus>
  <type>arg</type>
  <index>3</index>
  <reference>1.25.3.arg</reference>
  <nl>Men zegt, dat Gods almacht voornamelijk hieruit blijkt, dat Hij spaart en barmhartig is. Het grootste wat God vermag is dus vergiffenis te schenken en barmhartig te zijn. Maar er is iets, dat nog veel groter is dan vergiffenis te schenken en barmhartig te zijn, nl. een andere wereld te scheppen, of iets dergelijks. Bijgevolg is God niet almachtig. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>3</articulus>
  <type>arg</type>
  <index>4</index>
  <reference>1.25.3.arg</reference>
  <nl>Bij de woorden uit de Ie Corinthi&#235;rbrief (1, 20) : &#171; God heeft bewezen, dat de wijsheid van de wereld dwaasheid is &#187;, tekent de Glossa aan : &#171; God bewees, dat de wijsheid van de wereld dwaasheid is, door aan te tonen, dat iets wat de wereld voor onmogelijk aanzag, toch mogelijk was. &#187; Men moet dus niets voor mogelijk of onmogelijk aanzien, op grond van de ondergeschikte oorzaken, maar alleen volgens de macht van God. Indien God almachtig is, dan is echter alles mogelijk, en is er niets onmogelijk. Maar wanneer niets onmogelijk is, dan is er niets noodzakelijk, want iets wat noodzakelijk is, kan onmogelijk niet zijn. Indien God almachtig is, zou er dus niets noodzakelijk zijn in de dingen. Maar dat is onmogelijk, en bijgevolg is God niet almachtig. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>3</articulus>
  <type>sc</type>
  <index>1</index>
  <reference>1.25.3.sc</reference>
  <nl>Dit is echter in strijd met de woorden van Lucas (1, 37) : &#171; Voor God is niets onmogelijk. &#187; </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>3</articulus>
  <type>co</type>
  <index>1</index>
  <reference>1.25.3.co</reference>
  <nl>Algemeen neemt men aan, dat God almachtig is, hoewel het moeilijk schijnt te zijn, de ware reden van zijn almacht aan te duiden. Het kan immers betwijfeld worden, waarop het woord alles toepasselijk is, wanneer men zegt, dat God alles vermag. Bij nadere beschouwing echter blijkt, dat iets vermogen betrekking heeft op het mogelijke, en wanneer men zegt : God vermag alles, dan is de juiste betekenis daarvan : God vermag al wat mogelijk is, en daarom is Hij alvermogend. Welnu, zoals de Wijsgeer zegt in het Ve Boek der Metaphysica (IVe B., XIIe H., Nr 9, 10), kan iets mogelijk zijn, ten eerste, voor een bepaald vermogen; wat b. v. onder &#8217;s mensen vermogen valt, is mogelijk voor de mens. Men mag echter niet zeggen, dat God alvermogend is in die zin, omdat Hij nl. alles vermag wat de geschapen wezens vermogen, want Hij vermag m&#233;&#233;r. En wanneer men moest zeggen : God is alvermogend omdat Hij alles vermag wat onder zijn vermogen valt, dan zouden we ronddraaien in een cirkel, want dan zouden we niets anders zeggen, dan dat God alvermogend is, omdat Hij alles vermag wat Hij vermag. We moeten dus zeggen, dat God alvermogend is, omdat Hij al de dingen vermag, die volstrekt mogelijk zijn. En dit is de tweede betekenis van het woord mogelijk. Welnu, men noemt iets volstrekt mogelijk of volstrekt onmogelijk, om de verhouding van de termen : iets is mogelijk, wanneer het gezegde niet onverenigbaar is met het onderwerp : zo is het mogelijk, dat Socrates zit; iets is volstrekt onmogelijk, wanneer het gezegde onverenigbaar is met het onderwerp : zo is het onmogelijk, dat een mens een ezel is. Men moet er echter op letten, dat ieder werkend wezen zijns gelijke voortbrengt, en daarom beantwoordt het mogelijke aan ieder actief vermogen, als zijn eigen voorwerp, volgens de aard van de akt waarop dit actief vermogen berust : zo heeft het vermogen om te verwarmen betrekking op wat kan verwarmd worden, als op zijn eigen object. Welnu, het goddelijk zijn, waarop zijn vermogen berust, is het oneindig en tot geen enkel geslacht beperkt zijn, waarin de volmaaktheid van geheel het zijn vooraf bestaat. En daarom valt alles wat onder het begrip zijnde kan vallen, ook onder het volstrekt-mogelijke, met betrekking waartoe God alvermogend wordt genoemd. Aan het zijnde is echter alleen het niet-zijnde tegengesteld. Welnu, het begrip van het volstrekt-mogelijke zelf, dat onder Gods alvermogen valt, sluit de mogelijkheid uit, dat het tegelijk zou kunnen zijn en niet-zijn : dat valt niet onder de almacht, niet omdat Gods macht te kort schiet, maar omdat zo iets noch uitvoerbaar, noch mogelijk is. Alles echter wat geen tegenspraak insluit, is onder de mogelijke dingen vervat, met betrekking waartoe God almachtig wordt genoemd. Wat echter tegenspraak insluit, valt onder Gods almacht niet, want het valt niet onder het begrip mogelijk. Het is dan ook beter te zeggen, dat het niet kan verwezenlijkt worden, dan te zeggen, dat God het niet kan verwezenlijken. En dit is niet in strijd met het woord van de Engel: &#171; Voor God is niets onmogelijk &#187;, want iets wat tegenspraak insluit kan men niet iets noemen, daar geen enkel intellect er zich een denkbeeld kan van vormen. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>3</articulus>
  <type>ad</type>
  <index>1</index>
  <reference>1.25.3.ad</reference>
  <nl>God is alvermogend, met het oog op het actief vermogen, maar niet met het oog op het passief vermogen, zoals we hierboven (in de Leerstelling) gezegd hebben. Het is dus niet strijdig met zijn almacht, dat Hij niet kan bewogen worden of een handeling ondergaan. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>3</articulus>
  <type>ad</type>
  <index>2</index>
  <reference>1.25.3.ad</reference>
  <nl>De zonde is een afwijking van de volmaakte handeling; kunnen zondigen is dus in staat zijn tot een verkeerde handeling, en dit is strijdig met de almacht. Bijgevolg kan God niet zondigen, want Hij is almachtig. De Wijsgeer zegt wel in zijn werk Over de waarschijnlijkheidsredenering (IVe B., Ve H., Nr 7), dat God en een deugdzaam mens tot een verkeerde handeling in staat zijn. Maar men moet die woorden verklaren als de gevolgtrekking van een voorwaardelijke zin, waarvan het antecedent iets uitdrukt, wat onmogelijk is, zoals wanneer men moest zeggen : &#171; God kan verkeerd handelen, indien Hij wil. &#187; Een voorwaardelijke zin kan immers waar zijn, hoewel het antecedent en het consequent vals zijn, zoals b. v. die zin : &#171; Indien de mens een ezel is, dan heeft hij vier poten. &#187; Men kan die woorden van de Wijsgeer ook zo verstaan : &#171; God kan iets doen, wat ons nu verkeerd voorkomt, maar wanneer Hij het deed, dan was het toch goed. &#187; Ook kan men zeggen, dat de Wijsgeer spreekt volgens de mening der Heidenen, die beweerden, dat sommige mensen goden kunnen worden, b. v. Jupiter of Mercurius. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>3</articulus>
  <type>ad</type>
  <index>3</index>
  <reference>1.25.3.ad</reference>
  <nl>Gods almacht blijkt het meest uit het schenken van vergiffenis en uit het medelijden, omdat uit het feit, dat. God de zonden vrijwillig vergeeft, blijkt, dat Hij de opperste macht bezit, want iemand, die door een hogere wet gebonden is, is niet vrij om de zonden te vergeven. Men kan ook als reden opgeven, dat God, door vergiffenis te schenken en zich over de mensen te erbarmen, de mensen deelachtig maakt aan het oneindig goed, wat toch wel het hoogste uitwerksel is van zijn macht. Men kan ook de reden daarvan hierin vinden, dat, zoals wij hierboven gezegd hebben (XXIe Kw., IVe Art.), het uitwerksel van Gods barmhartigheid de grondslag is van al wat God doet : niets komt immers aan een wezen toe, tenzij om datgene, wat God aan dat wezen schonk zonder er toe verplicht te zijn. En de almacht van God blijkt toch het meest hieruit, dat het haar toekomt, het beginsel mede te delen van alle goed. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>3</articulus>
  <type>ad</type>
  <index>4</index>
  <reference>1.25.3.ad</reference>
  <nl>Men spreekt van het volstrekt-mogelijke, noch met betrekking tot hogere, noch met betrekking tot lagere oorzaken, maar op zichzelf. Wanneer men iets beschouwt, wat mogelijk is met betrekking tot een bepaalde kracht, dan heeft men iets in het oog, wat mogelijk is volgens zijn onmiddellijke oorzaak. Wat alleen het onmiddellijk uitwerksel is van God, zoals de schepping, de rechtvaardigmaking, en dergelijke, wordt mogelijk genoemd, met betrekking tot de hogere oorzaken, Wat ook de lagere oorzaken kunnen teweeg brengen, wordt mogelijk genoemd, met betrekking tot de lagere oorzaken. Zo is een uitwerksel wisselvallig of noodzakelijk, volgens de aard van de onmiddellijke oorzaak. De wijsheid van de wereld wordt dwaasheid genoemd, omdat ze de dingen die voor de natuur onmogelijk zijn, ook onmogelijk noemt voor God. En zo is het duidelijk, dat de almacht van God noch de onmogelijkheid, noch de noodzakelijkheid uit de dingen uitsluit. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>4</articulus>
  <type>arg</type>
  <index>1</index>
  <reference>1.25.4.arg</reference>
  <nl>Men beweert, dat God het verleden ongedaan kan maken. Wat immers op zichzelf onmogelijk is, is m&#233;&#233;r onmogelijk dan wat alleen om een bijkomstige reden onmogelijk is. Welnu, God kan dingen doen, die op zichzelf onmogelijk zijn, zoals blinden doen zien, en doden opwekken. Bijgevolg kan Hij nog veel gemakkelijker dingen doen, die onmogelijk zijn om een bijkomstige reden. Welnu, het is alleen om een bijkomstige reden onmogelijk, dat iets wat gebeurd is, niet gebeurd is : zo is het alleen om een bijkomstigheid onmogelijk, dat Sokrates net loopt, omdat het nl. een feit is uit het verleden. Bijgevolg kan God het verleden ongedaan maken. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>4</articulus>
  <type>arg</type>
  <index>2</index>
  <reference>1.25.4.arg</reference>
  <nl>Al wat God vroeger kon, dat kan Hij nu nog, want zijn macht is niet verminderd. Maar v&#243;&#243;r Socrates liep, kon God maken, dat hij niet liep. Bijgevolg kan Hij maken dat Sokrates niet liep, nu hij gelopen heeft. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>4</articulus>
  <type>arg</type>
  <index>3</index>
  <reference>1.25.4.arg</reference>
  <nl>De liefde is een grotere deugd dan de maagdelijkheid. Maar wanneer iemand de liefde verloren heeft, kan God ze hem terugschenken. Dus kan God ook de maagdelijkheid aan iemand terugschenken, en kan hij maken, dat een geschonden maagd niet geschonden is. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>4</articulus>
  <type>sc</type>
  <index>1</index>
  <reference>1.25.4.sc</reference>
  <nl>Daartegenover staat echter, dat Hieronymus zegt in zijn Boek Over het bewaren van de Maagdelijkheid (XXIIe Brief) : &#171; Hoewel God alles kan, toch kan Hij niet maken, dat een geschonden maagd niet geschonden werd. &#187; En om dezelfde reden kan Hij niets uit het verleden ongedaan maken. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>4</articulus>
  <type>co</type>
  <index>1</index>
  <reference>1.25.4.co</reference>
  <nl>Zoals we hierboven gezegd hebben (voorg. Art. en VIIe Kw., IIe Art., antw. op de Ie Bed.), kan iets wat tegenspraak insluit, niet onder Gods almacht vallen. Welnu, dat het gebeurde niet gebeurd is, sluit tegenspraak in. Want zoals het tegenspraak insluit, te zeggen, dat Socrates zit, en te zeggen, dat hij niet zit, zo sluit het ook tegenspraak in, te zeggen, dat hij zat, en te zeggen dat hij niet zat. Zeggen, dat hij zat, is zeggen, dat iets gebeurd is, en zeggen, dat hij niet zat, is zeggen, dat iets niet gebeurd is. Het valt dus niet onder Gods almacht, te maken, dat iets wat gebeurd is, niet gebeurd is. Daarom zegt Augustinus in zijn Boek tegen Faustus (XXVIe B., Ve H.) : &#171; Hij die zegt : Indien God almachtig is, dat Hij dan het gebeurde ongedaan maakt, ziet niet in, dat hij zegt : Indien God almachtig is, dat Hij dan maakt, dat iets wat waar is, vals zou zijn, juist omdat het waar is. &#187; En ook de Wijsgeer zegt in het VIe Boek zijner Ethica (IIe H., Nr 6) : &#171; Er is maar &#233;&#233;n ding dat God niet kan, nl. maken, dat iets wat geworden is, niet geworden is. &#187; </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>4</articulus>
  <type>ad</type>
  <index>1</index>
  <reference>1.25.4.ad</reference>
  <nl>Iets wat gebeurd is, kan alleen om een bijkomstige reden onmogelijk niet gebeurd zijn, wanneer men datgene wat gebeurd is, bv. het lopen van Socrates, op zichzelf beschouwt; maar wanneer men het verleden beschouwt, als verleden, dan is het onmogelijk, dat het niet, gebeurd is, &#233;n op zichzelf, &#233;n volstrekt, want het sluit tegenspraak in. Het is dus m&#233;&#233;r onmogelijk, dan een dode op te wekken, want dat sluit, geen tegenspraak in, en is alleen onmogelijk voor een bepaalde kracht, nl. voor de kracht van de natuur. Wat op die wijze onmogelijk is, valt onder de almacht van God. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>4</articulus>
  <type>ad</type>
  <index>2</index>
  <reference>1.25.4.ad</reference>
  <nl>Wanneer wij spreken over de volmaaktheid van Gods macht, moeten we zeggen, dat God alles vermag, hoewel sommige dingen niet onder zijn macht vallen, omdat zij buiten het begrip van het mogelijke liggen. En wanneer wij de onveranderlijkheid van God in het oog hebben, moeten we zeggen, dat God alles vermag wat Hij vroeger vermocht; maar sommige dingen waren vroeger mogelijk, nl. wanneer ze nog moesten gebeuren, en zijn nu niet meer mogelijk, omdat ze nl. gebeurd zijn. We zeggen, dat God zulke dingen niet kan doen, omdat ze niet kunnen gedaan worden. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>4</articulus>
  <type>ad</type>
  <index>3</index>
  <reference>1.25.4.ad</reference>
  <nl>God kan iedere smet uitwissen in het lichaam of in de ziel van een geschonden vrouw, maar hij kan niet maken, dat die vrouw niet geschonden werd, zoals Hij ook niet kan maken, dat iemand die zondigde, niet gezondigd heeft, en dat iemand, die de liefde verloren heeft, ze niet verloren heeft. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>5</articulus>
  <type>arg</type>
  <index>1</index>
  <reference>1.25.5.arg</reference>
  <nl>Men beweert, dat God alleen datgene kan doen, wat hij doet. God kan immers onmogelijk iets doen, waarvan Hij niet vooraf wist en vaststelde, dat Hij het zou doen. Welnu, alleen van de dingen, die Hij doet, bepaalt Hij vooraf, dat Hij ze zou doen. Bijgevolg kan Hij alleen doen wat Hij doet. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>5</articulus>
  <type>arg</type>
  <index>2</index>
  <reference>1.25.5.arg</reference>
  <nl>God kan alleen doen wat Hij moet doen, en waartoe Hij uit rechtvaardigheid verplicht is. Welnu, God moet niet doen wat Hij niet doet, en Hij is er niet uit rechtvaardigheid toe verplicht, te doen wat Hij niet doet. Hij kan dus alleen doen wat Hij doet. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>5</articulus>
  <type>arg</type>
  <index>3</index>
  <reference>1.25.5.arg</reference>
  <nl>God kan alleen doen wat goed is en passend voor de dingen die Hij gemaakt heeft. Welnu, voor de dingen, die God gemaakt heeft, is het niet goed en ook niet passend, dat ze anders zouden zijn dan ze zijn. Dus kan God alleen doen wat Hij do&#233;t. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>5</articulus>
  <type>sc</type>
  <index>1</index>
  <reference>1.25.5.sc</reference>
  <nl>Dit is echter in strijd met de volgende woorden van Mattheus (26, 53) : &#171; Kan ik mijn Vader niet bidden, en zou Hij mij niet m&#233;&#233;r dan twaalf legioenen engelen zenden? &#187; En toch heeft Christus niet gebeden, en heeft de Vader Hem geen engelen gezonden om de Joden uiteen te drijven. Dus kan God doen wat Hij niet doet. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>5</articulus>
  <type>co</type>
  <index>1</index>
  <reference>1.25.5.co</reference>
  <nl>Met betrekking tot dit vraagstuk moet men twee dwalingen vermijden. Sommigen hebben immers gemeend, dat God handelt door natuuraandrang. Zoals uit de werking der natuurdingen niets anders kan ontstaan dan wat er uit ontstaat: uit menselijk zaad toch kan alleen een mens ontstaan, en uit olijfzaad alleen een olijfboom, zo ook, meenden ze, kunnen er uit de handeling van God geen andere dingen voortspruiten dan die welke nu zijn, en kan alleen de thans bestaande orde er uit voortkomen. Hierboven hebben we echter bewezen (XIXe Kw., IIIe en IVe Art.), dat God niet handelt uit natuuraandrang, maar dat zijn wil de oorzaak van de dingen is, en dat die wil noch van nature, noch door enige andere oorzakelijkheid er toe bepaald is, die bepaalde dingen voort te brengen. De bestaande natuurorde vloeit dus met met zulke noodzakelijkheid uit God voort, dat er geen andere mogelijk is. Anderen zeiden, dat de macht van God bepaald is tot de bestaande natuurorde, om zijn wijsheid en zijn rechtvaardigheid, zonder welke God niets doet. Het is waar, de macht van God, die hetzelfde is als zijn wezen, is ook hetzelfde als zijn wijsheid. Daarom mag men zeggen, dat. God niets vermag dan wat zijn wijsheid heeft bepaald, daar zijn wijsheid zijn gehele macht omvat. Maar de orde, die door Gods wijsheid in de dingen werd ingevoerd, en waarin, zoals we hierboven bewezen hebben (XXIe Kw., IVe Art.), de rechtvaardigheid van God bestaat, komt met de goddelijke wijsheid niet op dergelijke wijze overeen, dat ze Gods wijsheid zou bepalen tot het vaststellen van die orde. Het is immers duidelijk, dat de gehele orde, die een wijs man in de door hem gemaakte dingen invoert, afhangt van het doel dat Hij beoogt. Wanneer het doel volkomen evenredig is met de dingen die om het doel gemaakt zijn, dan is de wijsheid van hem, door wie die dingen gemaakt zijn, tot een bepaalde orde beperkt. Gods goed-zijn echter is een doel, dat buiten iedere verhouding staat met de schepselen, en daarom is Gods wijsheid niet aldus tot een bepaalde orde beperkt, dat Hij er geen andere kan voortbrengen. Men moet dus volstrekt toegeven, dat God kan doen wat Hij niet doet. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>5</articulus>
  <type>ad</type>
  <index>1</index>
  <reference>1.25.5.ad</reference>
  <nl>In ons zijn de macht en het wezen onderscheiden van de wil, en van het verstand, en is het verstand onderscheiden van de wijsheid, en de wil van de rechtvaardigheid. Daarom kan er iets onder onze macht vallen, wat niet in de wil van een rechtvaardigen mens, of in het verstand van een wijzen mens kan zijn. Bij God daarentegen zijn het wezen en de macht, de wil en het verstand, de wijsheid en de rechtvaardigheid &#233;&#233;n. Daarom kan niets onder Gods macht vallen, dat niet in zijn rechtvaardigen wil of in zijn wijs verstand kan zijn. Maar omdat zijn wil niet noodzakelijk bepaald is tot dit of dat object, maar alleen in een bijzondere veronderstelling, zoals wij vroeger gezegd hebben (XIXe Kw., IIIe Art.) , &#8212; evenmin als zijn wijsheid en rechtvaardigheid beperkt zijn tot die bepaalde natuurorde, zoals we hierboven bewezen hebben (nl. in de leerstelling) , &#8212; daarom kan er iets onder Gods macht vallen, wat Hij niet wil, en wat geen deel uitmaakt van de orde, die Hij in de dingen heeft ingevoerd. De macht is echter een uitvoerend beginsel, de wil beveelt, het verstand en de wijsheid hebben de leiding in handen, en daarom zeggen wij, dat God iets vermag naar zijn absolute macht, wanneer wij iets toeschrijven aan Gods macht, beschouwd op zichzelf. Aan Gods macht, op zichzelf beschouwd, schrijven we alles toe, waaraan het begrip zijnde kan toekomen, zoals we hierboven gezegd hebben (IIIe Art.) Maar wanneer wij iets toeschrijven aan Gods macht, in zover zij uitvoert wat zijn rechtvaardige wil beveelt, dan zeggen we dat God het kan naar zijn door de orde bepaalde macht. God kan dus volgens zijn absolute macht iets anders doen dan dat, waarvan Hij vooraf wist en bepaalde, dat Hij het zou doen, hoewel Hij niets kan doen, waarvan Hij niet vooraf wist en bepaalde, dat Hij het zou doen. De reden daarvan is, dat ook de handeling van God onder zijn voorkennis en voorbeschikking valt, maar niet de macht, die zijn natuur zelf is. Wat God doet, dat doet Hij omdat Hij het wil; Hij vermag het echter niet, omdat Hij het wil, maar door zijn natuur zelf. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>5</articulus>
  <type>ad</type>
  <index>2</index>
  <reference>1.25.5.ad</reference>
  <nl>God is aan niemand iets verschuldigd, tenzij aan zich zelf. Wanneer wij dus zeggen : God kan alleen datgene doen wat Hij moet doen, dan bedoelen we : God kan alleen doen wat voor Hem passend en rechtvaardig is. Maar die woorden passend en rechtvaardig kan men op twee manieren verstaan : ten eerste zo, dat die woorden : passend en rechtvaardig eerst verbonden worden met het woord is, zodat ze alleen staan op de dingen die op dit ogenblik bestaan, en daarna toegepast worden op de macht. De betekenis is dan : God kan alleen doen, wat op dit ogenblik passend en rechtvaardig is. En dat is vals. Ten tweede kan men die woorden passend en rechtvaardig zo begrijpen, dat ze eerst verbonden worden met het woord kan (dat de betekenis verruimt), en daarna met het woord is; op die manier duidt het woord is een onbepaald tegenwoordig ogenblik aan. De betekenis is dan : God kan alleen doen wat van die aard is, dat het passend en rechtvaardig zou zijn, Wanneer Hij het deed. En dat is waar. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>5</articulus>
  <type>ad</type>
  <index>3</index>
  <reference>1.25.5.ad</reference>
  <nl>Al is de nu bestaande natuurorde bepaald tot die dingen die nu zijn, toch is Gods wijsheid en macht niet bepaald tot die natuurorde. En ofschoon geen andere orde goed en passend zou zijn voor de nu bestaande dingen, toch kan God andere dingen scheppen, en er een andere orde in verwezenlijken. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>6</articulus>
  <type>arg</type>
  <index>1</index>
  <reference>1.25.6.arg</reference>
  <nl>Men beweert, dat God de dingen die Hij gemaakt heeft, niet beter kan maken. Immers, wat God maakt, dat maakt Hij door zijn almacht en zijn wijsheid. Welnu, iets kan alleen beter zijn, wanneer het door een grotere macht en een grotere wijsheid gemaakt wordt. Bijgevolg is het onmogelijk, dat God iets beters verwezenlijkt dan wat Hij verwezenlijkt. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>6</articulus>
  <type>arg</type>
  <index>2</index>
  <reference>1.25.6.arg</reference>
  <nl>In zijn Boek tegen Maximus (IIe B., VIIIe H.) zegt Augustinus : &#171; Indien God een Zoon kon voortbrengen, met Hem gelijk, en het niet wou doen, dan was Hij afgunstig. &#187; Maar om dezelfde reden zou God afgunstig zijn, indien Hij de dingen die Hij gemaakt heeft beter kon maken, maar Hij het niet wou doen. Afgunst echter is bij God volkomen uitgesloten. Bijgevolg heeft God alles zo goed gemaakt als het kan zijn, en kan God niets beters verwezenlijken dan wat Hij verwezenlijkt heeft. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>6</articulus>
  <type>arg</type>
  <index>3</index>
  <reference>1.25.6.arg</reference>
  <nl>Het hoogste en meest verheven goed kan niet beter gemaakt worden, daar niets groter kan zijn dan het grootste. Welnu, zoals Augustinus in zijn Enchiridion (Xe H.) zegt, is alles wat God gemaakt heeft goed, wanneer men de dingen afzonderlijk beschouwt; maar wanneer men al de dingen samen beschouwt, dan zijn ze uitstekend, want uit al die dingen spruit de bewonderenswaardige schoonheid voort van het heelal. Dus kan God het goede van het heelal niet verbeteren. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>6</articulus>
  <type>arg</type>
  <index>4</index>
  <reference>1.25.6.arg</reference>
  <nl>Christus bezit naar zijn mensheid de volheid van genade en waarheid; de Geest werd Hem geschonken zonder maat. Hij kan dus niet beter zijn dan Hij is. Ook het geschapen geluk wordt het hoogste goed genoemd, en kan dus ook niet beter zijn. En ook de Heilige Maagd Maria is boven alle Engelenkoren verheven, en kan dus niet beter zijn. Bijgevolg kan God niet alles wat Hij gemaakt heeft, beter maken. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>6</articulus>
  <type>sc</type>
  <index>1</index>
  <reference>1.25.6.sc</reference>
  <nl>Daartegenover staat echter, wat we lezen in de Brief aan de Ephesi&#235;rs (3, 20) : &#171; God vermag alles overvloediger uit te werken dan wij het kunnen vragen of begrijpen. &#187; </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>6</articulus>
  <type>co</type>
  <index>1</index>
  <reference>1.25.6.co</reference>
  <nl>Het goed in een ding is tweevoudig : het eerste goed behoort, tot het wezen, zoals de redelijkheid behoort tot het wezen van de mens. Met betrekking tot dat goed, kan God de dingen niet beter maken dan ze zijn, hoewel Hij betere dingen kan maken. Zo kan Hij ook geen groter viertal maken, want dan was het geen viertal meer, maar een ander getal. De toevoeging van een wezenverschil toch aan een bepaling staat gelijk met het bijvoegen van een eenheid aan een getal, zoals we lezen in het VIIIe Boek der Metaphysica (VIIe B., 111e H., Nr 8). Het tweede goed is het goed, dat niet tot het wezen behoort, zoals de deugd of de wijsheid van een mens. En met betrekking tot dat goed kan God de dingen die Hij gemaakt heeft beter maken dan ze zijn. Volstrekt gesproken, kan echter God wezens voortbrengen, die volmaakter zijn dan welk wezen ook, dat Hij heeft voortgebracht. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>6</articulus>
  <type>ad</type>
  <index>1</index>
  <reference>1.25.6.ad</reference>
  <nl>In die uitdrukking: God kan iets dat Hij gemaakt heeft, beter maken, kan het woord beter &#243;f naamwoord, &#243;f bijwoord zijn. Is het een naamwoord, dan is de volzin waar, want God kan wezens voortbrengen, die beter zijn dan welk door Hem gemaakt wezen ook. Eenzelfde ding echter kan Hij in een zeker opzicht beter maken, en in een ander opzicht niet, zoals wij hierboven (in de Leerstelling) gezegd hebben. Is beter een bijwoord, en slaat het op de wijze van handelen van het wezen dat iets voortbrengt, dan kan God de dingen niet beter maken dan Hij ze maakt, want Hij kan niets maken met grotere wijsheid en goedheid. Slaat het bijwoord beter echter op de zijnswijze van het voortgebrachte, dan kan God iets beters maken, want Hij kan de door Hem gemaakte dingen beter maken, met betrekking tot hun bijkomstigheden, ofschoon niet met betrekking tot hun wezen. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>6</articulus>
  <type>ad</type>
  <index>2</index>
  <reference>1.25.6.ad</reference>
  <nl>Wanneer een zoon volwassen is, moet hij op zijn vader gelijken. Maar het komt aan een geschapen wezen niet toe, beter te zijn dan het door God geschapen werd. Bijgevolg gaat die vergelijking niet op. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>6</articulus>
  <type>ad</type>
  <index>3</index>
  <reference>1.25.6.ad</reference>
  <nl>Vooropgesteld, dat het heelal uit de tegenwoordige dingen bestaat, kan het niet beter zijn, om de goedgeschikte orde die God in de dingen invoerde en waarin het goed van het heelal bestaat. Was een of ander van die dingen beter, dan was de verhouding van de orde verbroken, zoals een te sterk gespannen snaar de harmonie van een citer verbreekt. Toch kan God andere dingen toevoegen aan die welke Hij gemaakt heeft, en op die manier zou Hij het heelal beter maken. </nl>
  </lemma>
<lemma>
    <liber>1</liber>
  <quaestio>25</quaestio>
  <articulus>6</articulus>
  <type>ad</type>
  <index>4</index>
  <reference>1.25.6.ad</reference>
  <nl>De mensheid van Christus, in zover ze met God verenigd is, het geschapen geluk, in zover het &#8217;t genieten is van God, de Heilige Maagd, in zover ze de moeder is van God, hebben een zekere oneindige waardigheid, door het oneindig goed nl. dat God is. En in dit opzicht kan er niets volmaakter voortgebracht worden, dan zij, zoals er niets beters kan zijn dan God. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus />
  <type>pr</type>
  <index>1</index>
  <reference>1.26.pr</reference>
  <nl>Na datgene wat betrekking heeft op de eenheid van het goddelijk wezen, beschouwen we ten laatste het geluk van God. En wij stellen daarover vier vragen : 1e) Komt het geluk aan God toe? 2e) Waardoor is God gelukkig? Is het door een kenakt? 3e) Is God essentieel het geluk der gelukzaligen? 4e) Is elk geluk in zijn geluk vervat? </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>1</articulus>
  <type>arg</type>
  <index>1</index>
  <reference>1.26.1.arg</reference>
  <nl>Men beweert, dat het geluk aan God niet toekomt. Het geluk is immers, zoals Bo&#235;tius zegt in zijn Boek Over de Vertroosting van de Wijsbegeerte (3, 2), het volmaakte leven, waarin alle goed bijeengebracht is. Welnu, in God kan onmogelijk iets bijeengebracht worden, want elke samenstelling is in Hem uitgesloten. Bijgevolg komt het geluk aan God niet toe. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>1</articulus>
  <type>arg</type>
  <index>2</index>
  <reference>1.26.1.arg</reference>
  <nl>Het geluk, of de zaligheid, is de beloning voor de deugd, zoals de Wijsgeer zegt in het Ie Boek der Ethica (IXe H., Nr 3) . Maar God kan geen beloning ontvangen, want Hij heeft geen verdienste. Het geluk komt Hem dus niet toe. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>1</articulus>
  <type>sc</type>
  <index>1</index>
  <reference>1.26.1.sc</reference>
  <nl>Daartegenover staat echter wat de Apostel zegt in zijn Ie Brief aan Timotheus (6, 15) : &#171; (Christus), die de gelukkige en alleen machtige God, de Koning der koningen, en de Heer van alle heersers, ons tonen zal ten bekwamen tijd. &#187; </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>1</articulus>
  <type>co</type>
  <index>1</index>
  <reference>1.26.1.co</reference>
  <nl>Het geluk komt in de hoogste mate toe aan God. Het geluk is immers niets anders, dan het volmaakte goed van een verstandelijk wezen; dit wezen kent de volheid van zijn goed-zijn, het kan voorspoed, of tegenspoed hebben, en het is meester over zijn handelingen. Welnu, die twee dingen, nl. volmaakt te zijn en een verstandelijk wezen te zijn, komen in de hoogste mate toe aan God. Bijgevolg komt ook het geluk in de hoogste mate toe aan God. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>1</articulus>
  <type>ad</type>
  <index>1</index>
  <reference>1.26.1.ad</reference>
  <nl>Het goede is samengebracht in God, niet door samenstelling, maar zonder samenstelling. Want wat in de schepselen veelvoudig is, bestaat in God vooraf op enkelvoudige wijze, en zonder verdeling, zoals we hierboven bewezen hebben (IVe Kw., IIe Art., Antw. op de Ie Bed.). </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>1</articulus>
  <type>ad</type>
  <index>2</index>
  <reference>1.26.1.ad</reference>
  <nl>Het is voor het geluk of de zaligheid alleen bijkomstig, dat ze een beloning zijn voor de deugd; dit is nl. het geval, wanneer iemand zijn geluk moet verwerven. Zo is het ook voor een zijnde bijkomstig, dat het de eindterm is van een beweging van ontstaan, in zover het nl. moet overgaan van aanleg tot akt. Evenals het zijn aan God toekomt, ofschoon Hij niet ontstaan is, zo ook komt het geluk Hem toe, ofschoon Hij geen verdienste heeft. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>2</articulus>
  <type>arg</type>
  <index>1</index>
  <reference>1.26.2.arg</reference>
  <nl>Men beweert, dat God niet gelukkig is door het verstand. Het geluk immers is het hoogste goed. Welnu, goed te zijn komt aan God toe door zijn wezen, want het goede heeft betrekking op het zijn, dat tot het wezen behoort, zoals Bo&#235;tius zegt in zijn Boek Over de Tijdstippen. Dus is God gelukkig door zijn wezen, en niet door zijn verstand. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>2</articulus>
  <type>arg</type>
  <index>2</index>
  <reference>1.26.2.arg</reference>
  <nl>Het geluk is een doel. Welnu, het doel is het voorwerp van de wil, zoals ieder goed. Dus is God gelukkig door zijn wil, en niet door zijn verstand. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>2</articulus>
  <type>sc</type>
  <index>1</index>
  <reference>1.26.2.sc</reference>
  <nl>Daartegenover staat echter, dat Gregorius zegt in het XXXIIe Boek zijner Zedenkundige Verhandelingen (VIe H.) : &#171; Glorierijk is Hij, die zijn genot in zichzelf vindt, en geen lof van buiten nodig heeft. &#187; Welnu, glorierijk zijn is hetzelfde als gelukkig zijn. En daar wij in God ons geluk vinden door ons verstand &#8212; in Hem te zien toch is geheel onze beloning gelegen, zegt Augustinus in zijn Tweeden Preek over Psalm 90, &#8212; moeten we zeggen, dat ook God gelukkig is door zijn verstand. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>2</articulus>
  <type>co</type>
  <index>1</index>
  <reference>1.26.2.co</reference>
  <nl>Zoals we hierboven gezegd hebben (voorg. Art.), is het geluk het volmaakte goed van een verstandelijk wezen. Welnu, evenals elk wezen streeft naar zijn volmaaktheid, zo ook streeft een verstandelijk wezen van nature naar het geluk. Maar in elk verstandelijk wezen is het volmaaktste de verstandsakt, waardoor het om zo te zeggen alles omvat. Daarom bestaat het geluk van elk verstandelijk wezen in een verstandsakt. In God echter verschilt het zijn niet werkelijk van de verstandsakt, maar alleen volgens de manier waarop wij ons die dingen voorstellen. We moeten dus zeggen, dat God gelukkig is door zijn verstand, evenals de anderen, die gelukkig genoemd worden omdat ze deel hebben aan zijn geluk. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>2</articulus>
  <type>ad</type>
  <index>1</index>
  <reference>1.26.2.ad</reference>
  <nl>Die tegenwerping bewijst, dat God gelukkig is door zijn wezen, maar niet, dat Hij gelukkig moet genoemd worden naar zijn wezen, maar veeleer naar zijn verstand. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>2</articulus>
  <type>ad</type>
  <index>2</index>
  <reference>1.26.2.ad</reference>
  <nl>Het geluk is het voorwerp van de wil, omdat het een goed is. Welnu, we moeten ons het voorwerp denken v&#243;&#243;r de werking van het vermogen. Bijgevolg komt naar de wijze waarop wij ons de dingen voorstellen, het goddelijk geluk v&#243;&#243;r de wilsakt waardoor God zijn rust vindt in zijn geluk. Maar dat kan alleen een verstandsakt zijn. Bijgevolg ligt het geluk van God in een verstandsakt. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>3</articulus>
  <type>arg</type>
  <index>1</index>
  <reference>1.26.3.arg</reference>
  <nl>Men beweert, dat God het geluk is van iedere gelukzalige. God immers is het hoogste goed, zoals hierboven bewezen is (VIe H., IIe Art.). Welnu, er kan maar &#233;&#233;n hoogste goed zijn, zoals ook uit het hierboven gezegde blijkt (XIe Kw., IIIe Art.). En daar het geluk door zijn begrip zelf het hoogste goed is, is het geluk niets anders dan God. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>3</articulus>
  <type>arg</type>
  <index>2</index>
  <reference>1.26.3.arg</reference>
  <nl>Het geluk is het laatste doel van het redelijk schepsel. Welnu, het laatste doel te zijn van een redelijk schepsel komt toe aan God alleen. Bijgevolg is alleen God het geluk van iedere gelukzalige. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>3</articulus>
  <type>sc</type>
  <index>1</index>
  <reference>1.26.3.sc</reference>
  <nl>Daartegenover staat echter, dat het geluk van de ene groter is dan dat van de ander, zoals we lezen in de Ie Brief aan de Corinthi&#233;rs (11, 41) : &#171; De ene ster verschilt van de andere in glans. &#187; Maar niets is groter dan God. Bijgevolg is het geluk iets anders dan God. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>3</articulus>
  <type>co</type>
  <index>1</index>
  <reference>1.26.3.co</reference>
  <nl>Het geluk van een verstandelijk wezen ligt in een verstandsakt. Maar in een verstandsakt kunnen we twee dingen onderscheiden : &#233;n het voorwerp van de akt, of het kenbare, &#233;n de akt zelf, of het verstaan. Met betrekking tot het object van de verstandsakt bestaat het geluk alleen in God, want alleen de kennis van God maakt iemand gelukkig, zoals Augustinus zegt in het Ve Boek zijner Belijdenissen (IVe H.) : &#171; Gelukkig is hij die U kent, zelf indien hij het andere niet kent. &#187; Maar met betrekking tot de kenakt is het geluk in de gelukkige schepselen iets geschapen. In God echter is het ook in dit opzicht iets ongeschapen. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>3</articulus>
  <type>ad</type>
  <index>1</index>
  <reference>1.26.3.ad</reference>
  <nl>Met betrekking tot het object, is het geluk het hoogste goed, zonder enige beperking; met betrekking echter tot de kenakt, is het in de schepselen niet het hoogste goed zonder beperking, maar alleen onder dat goed waaraan een schepsel kan deel hebben. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>3</articulus>
  <type>ad</type>
  <index>2</index>
  <reference>1.26.3.ad</reference>
  <nl>Men kan het doel op twee manieren beschouwen, nl. als iets wat men wil, en als iets waardoor men iets wil, zoals de Wijsgeer zegt in het IIe Boek Over de Ziel (IVe H., Nr 5), of m. a. w. het ding zelf dat men wil, en het gebruik dat men er van maakt. Zo ziet de vrek &#233;n het geld voor zijn doel aan, &#233;n het bezit er van. Spreekt men van het wezen, dat men nastreeft, dan is God het laatste doel van het redelijk schepsel; spreekt men van het bezitten of liever van het genieten van dit wezen, dan is een geschapen geluk het laatste doel. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>4</articulus>
  <type>arg</type>
  <index>1</index>
  <reference>1.26.4.arg</reference>
  <nl>Men beweert, dat het geluk van God alle geluk niet insluit. Er is immers ook een vals geluk. Welnu, in God is er niets vals. Dus sluit het geluk van God alle geluk niet in. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>4</articulus>
  <type>arg</type>
  <index>2</index>
  <reference>1.26.4.arg</reference>
  <nl>Voor sommigen bestaat het geluk in stoffelijke dingen, zoals zingenot, rijkdom, enz. Maar die dingen kunnen aan God niet toekomen, want Hij is onstoffelijk. Dus sluit zijn geluk alle geluk niet in. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>4</articulus>
  <type>sc</type>
  <index>1</index>
  <reference>1.26.4.sc</reference>
  <nl>Daartegenover staat echter, dat het geluk een zekere volmaaktheid is. Welnu, de volmaaktheid van God sluit iedere volmaaktheid in, zoals hierboven werd bewezen (IVe Kw., IIe Art.). Bijgevolg sluit het geluk van God elk ander geluk in. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>4</articulus>
  <type>co</type>
  <index>1</index>
  <reference>1.26.4.co</reference>
  <nl>Al wat begeerlijk is in welk ander geluk ook, hetzij waar of vals, bestaat op meer verheven wijze vooraf in het geluk van God; het geluk der beschouwing, daar Hij onafgebroken de zekerste beschouwing geniet van zichzelf en van al het andere; het geluk van het werkend leven, daar Hij het wereldbestuur in handen heeft; het aards geluk, dat, zoals Bo&#235;tius zegt in zijn Boek Over de Vertroosting van de Wijsbegeerte (3, 11) bestaat in zingenot, rijkdom, macht, waardigheid, roem, ook dat geluk kent God, want in de plaats van het zingenot geniet Hij de vreugde om zichzelf en al het andere; in de plaats van de rijkdom bezit Hij alle volheid, die de rijkdom kan beloven; zijn macht is de almacht; zijn waardigheid is het bestuur van alles; en zijn roem bestaat in de bewondering van heel de schepping. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>4</articulus>
  <type>ad</type>
  <index>1</index>
  <reference>1.26.4.ad</reference>
  <nl>Het geluk is vals, in zover het afwijkt van het ware geluk, en zo is het niet in God. Maar alles wat ook maar enige overeenkomst heeft met het ware geluk, dat bestaat vooraf in Gods geluk. </nl>
  </lemma>
<lemma>
    <liber>1</liber>
  <quaestio>26</quaestio>
  <articulus>4</articulus>
  <type>ad</type>
  <index>2</index>
  <reference>1.26.4.ad</reference>
  <nl>Het goede, dat in de stoffelijke dingen op stoffelijke wijze bestaat, bestaat op geestelijke wijze in God, daar Hij geestelijk is. Daarmee besluiten we onze verhandeling over de eenheid van Gods wezen. </nl>
  </lemma>
</summa>
