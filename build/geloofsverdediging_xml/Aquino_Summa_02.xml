<?xml version="1.0" encoding="UTF-8"?>
<summa>
  <lemma>
    <liber>1</liber>
  <quaestio>27</quaestio>
  <articulus />
  <type>pr</type>
  <index>1</index>
  <reference>1.27.pr</reference>
  <nl>Tot hiertoe handelden we uitsluitend over de eenheid van Gods wezenheid. Volgen thans de vragen omtrent de drievuldigheid van Personen in God. En daar de goddelijke Personen onderscheiden worden volgens oorsprongsbetrekkingen, dienen wij, om met orde de leer uiteen te zetten, eerst te handelen over den oorsprong of de voortkomst, ten tweede over de oorsprongsbetrekkingen, ten derde over de Personen. Omtrent de voortkomst stellen we vijf vragen: 1e) Is er een voortkomst in de Godheid? 2e) Is er een voortkomst in de Godheid die we een &#171; voortbrenging &#187; of &#171; geboorte &#187; mogen noemen? 3e) Kan er buiten de geboorte nog een andere voortkomst in de Godheid zijn? 4e) Mogen we deze andere voortkomst ook een &#171; voortbrenging &#187; of &#171; geboorte &#187; noemen? 5e) Is er nog een andere voortkomst in de Godheid? </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>1</articulus>
  <type>arg</type>
  <index>1</index>
  <reference>1.27.1.arg</reference>
  <nl>Men beweert dat er in God geen voortkomst kan zijn. Voortkomen immers beteekent een beweging naar buiten uit. Maar in de Godheid is er niets beweeglijks noch buitengoddelijks. Dus ook geen voortkomst. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>1</articulus>
  <type>arg</type>
  <index>2</index>
  <reference>1.27.1.arg</reference>
  <nl>Al wat van iets voortkomt is daarvan onderscheiden. In God is er echter geen verscheidenheid doch wel volkomen enkelvoudigheid. Er is dus geen voortkomst in God. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>1</articulus>
  <type>arg</type>
  <index>3</index>
  <reference>1.27.1.arg</reference>
  <nl>Van een ander voortkomen en eerste beginsel zijn, is blijkbaar iets tegenstrijdigs. Welnu God, zooals we hooger hebben aangetoond (2e Kw., 3e Art.), is het eerste beginsel. Er is dus geen voortkomst in God. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>1</articulus>
  <type>sc</type>
  <index>1</index>
  <reference>1.27.1.sc</reference>
  <nl>Daartegenover staat echter het woord van den Heer bij Joannes (8, 42) : &#171; Ik ben van God voortgekomen &#187;. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>1</articulus>
  <type>co</type>
  <index>1</index>
  <reference>1.27.1.co</reference>
  <nl>Om de goddelijke dingen uit te drukken gebruikt de H. Schrift benamingen die op een voortkomen duiden. Op verscheidene wijzen wordt echter dit voortkomen door verschillenden verklaard. Sommigen immers stellen dit voortkomen op &#233;&#233;n lijn met de voortkomst van een uitwerksel uit zijn oorzaak.  En dit was Arius&#8217; opvatting, die volhield dat de Zoon van den Vader voortkomt als zijn eerste schepsel, en de H. Geest van den Vader en van den Zoon, als een schepsel van beiden. Volgens deze meening zou de Zoon noch de H. Geest waarachtig God zijn. Doch dit is in strijd met hetgeen Joannes in zijn Eersten Brief (5, 20) schrijft over den Zoon: &#171; Opdat we zouden zijn in zijn waren Zoon. Deze is waarachtig God &#187;. En van den H. Geest wordt er gezegd in den Eersten Brief aan de Korinthi&#235;rs (6, 19) : &#171; Weet gij niet dat uwe ledematen de tempel zijn van den H. Geest? &#187; Welnu God alleen hoort het toe een tempel te hebben. Anderen vatten dit voortkomen op als dat van een oorzaak die zich zoodanig op haar uitwerksel richt, dat zij dit verandert of er haar gelijkenis op drukt. En dit was de meening van Sabellius. God de Vader, zoo beweerde hij, wordt Zoon genoemd in zoover Hij het vleesch heeft aangenomen uit de Maagd, en dezelfde wordt H. Geest genoemd in zoover Hij het redelijk schepsel heilig en levend maakt. Deze opvatting is echter in strijd met de woorden van den Heer, die, zooals we lezen bij Joannes (5, 19), van zichzelf getuigde: &#171; De Zoon vermag niets uit zichzelf &#187;; en met vele andere uitspraken, die aantoonen dat niet dezelfde die Zoon is, ook Vader is. Wanneer we nu nauwkeurig toezien, dan ligt het voor de hand dat beiden het voortkomen hebben opgevat als een voortkomen naar buiten uit. Geen van beiden dus stelt het voortkomen in God zelf. Nochtans, daar om &#8217;t even welk voortkomen een zekere werking veronderstelt, is er een voortkomen naar buiten uit, wanneer de werking zich richt op iets dat buiten den dader ligt, en een voortkomen binnen in, wanneer de werking in den dader zelf blijft. Een teekenend voorbeeld van dit laatste biedt ons het verstand, waarvan de daad, d. i. het verstandelijk kennen, in hem blijft die kent. Bij verstandelijke kennis wordt, door de verstandelijke kennis zelve, iets voortgebracht in den kenner, binnen in zijn verstand, nl. het begrip of de voorstelling van het gekende ding. Er ontstaat immers &#8217;n begrip of voorstelling in het verstandelijk kenvermogen, wanneer dit metterdaad iets kent. Dit begrip drukken we uit door de spraak, en noemen het &#8217;t &#171; innerlijk woord &#187; waarvan het woord, dat we uitspreken, het teeken is. Daar God nu boven al wat er bestaat verheven is, moet men de dingen waarvan men zegt dat zij in God zijn, niet opvatten zooals men ze vindt bij de minste onder de schepselen, d. i. bij de lichamelijke dingen, maar naar gelijkenis met de opperste schepselen, nl. de onstoffelijke zelfstandigheden, terwijl Zelfs de gelijkenis aan deze schepselen ontleend nog ontoereikend is om de goddelijke dingen voor te stellen. Het voortkomen in God mag men dus niet opvatten zooals het bij de lichamelijke dingen geschiedt, hetzij als een plaatselijk bewegen, hetzij als een inwerken van een oorzaak op iets dat buiten haar ligt, zooals de gloed uitgaat van het vuur en het voorwerp verwarmt. Maar men moet het opvatten als een onstoffelijk voortkomen, nl. zooals dat van het verstandswoord, dat voortkomt van hem die &#8217;t in zijn geest uit en dat in dezen zelf blijft. In dien zin nu spreekt het katholiek geloof van een voortkomen in God. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>1</articulus>
  <type>ad</type>
  <index>1</index>
  <reference>1.27.1.ad</reference>
  <nl>De eerste opwerping gaat uit van dat voortkomen hetwelk ofwel een plaatselijke beweging veronderstelt, ofwel een werking die zich richt op een buitengelegen subjekt of een uitwerksel naar buiten voortbrengt. Een dergelijk voortkomen bestaat er echter in God niet, zooals we in de Leerstelling zeiden. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>1</articulus>
  <type>ad</type>
  <index>2</index>
  <reference>1.27.1.ad</reference>
  <nl>Wanneer iets voortkomt naar buiten uit, moet het onderscheiden zijn van het subjekt waarvan het voortkomt, niet echter wanneer iets bij wijze van een verstandelijk voortkomen binnen in voortkomt. Ja zelfs, hoe volmaakter de voortkomst is van dit tweede, hoe inniger de eenheid is tusschen dit en het subjekt waarvan het voortkomt. Het is immers duidelijk dat het verstandelijk begrip van een ding des te inniger met het verstand verbonden is en des te volmaakter &#233;&#233;n er mee, naar gelang de kennis, die ons verstand van het ding heeft, volmaakter is. Want juist doordat het verstand metterdaad kent, wordt het &#233;&#233;n met het gekende voorwerp. Daar nu het goddelijk kennen, zooals we vroeger (14e Kw., 1e Art.) gezien hebben, de hoogste volmaaktheid bereikt, moet het goddelijk Woord noodzakelijk volkomen &#233;&#233;n zijn met Hem van wien Het voortkomt en wel zonder eenige verscheidenheid. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>1</articulus>
  <type>ad</type>
  <index>3</index>
  <reference>1.27.1.ad</reference>
  <nl>Voortkomen als iets dat buiten zijn beginsel ligt en ervan onderscheiden is, is in strijd met het begrip eerste beginsel. Maar voortkomen als iets dat in zijn beginsel blijft en er niet van onderscheiden is, zooals dit het geval is met het verstandelijk voortkomen, ligt vervat in het begrip zelf van eerste beginsel. Wanneer wij immers zeggen dat de bouwkundige het beginsel is van het huis, dan beduiden wij daarmee dat in het begrip van dit beginsel, de idee van het huis vervat is; en in geval de bouwkundige het eerste beginsel was, zou deze idee vervat zijn in het begrip eerste beginsel. God nu, die het Eerste Beginsel is van alle dingen, verhoudt zich tot al wat geschapen is als &#8217;n kunstenaar tot zijn kunstwerken. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>2</articulus>
  <type>arg</type>
  <index>1</index>
  <reference>1.27.2.arg</reference>
  <nl>Men beweert dat de voortkomst in de Godheid geen &#171; voortbrenging &#187; of &#171; geboorte &#187; mag genoemd worden. Voortbrenging is verandering van niet-zijn tot zijn, in tegenstelling met vergaan of verworden. Bij beiden is de stof het subjekt. Maar dit alles komt niet voor in de Godheid. Derhalve kan men in de Godheid niet van &#171; voortbrenging &#187; spreken. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>2</articulus>
  <type>arg</type>
  <index>2</index>
  <reference>1.27.2.arg</reference>
  <nl>De voortkomst in God geschiedt volgens &#8217;n werking van het verstand, zooals in het voorgaand Artikel werd uiteengezet. Bij ons nu wordt zulk een voortkomst nooit &#171; geboorte &#187; genoemd. Derhalve ook in God niet. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>2</articulus>
  <type>arg</type>
  <index>3</index>
  <reference>1.27.2.arg</reference>
  <nl>Alles wat voortgebracht wordt, ontvangt het zijn van zijn voortbrenger. Dit zijn is dus een verkregen-zijn. Maar geen enkel verkregen-zijn is een zijn-uitzichzelf. Daar echter het zijn der Godheid een zijn-uitzichzelf is, zooals vroeger bewezen werd (3e Kw., 4e Art.), volgt hieruit dat het zijn van iets dat voortgebracht is, nooit het goddelijk-zijn kan wezen. Dus is er geen voortbrenging in de Godheid. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>2</articulus>
  <type>sc</type>
  <index>1</index>
  <reference>1.27.2.sc</reference>
  <nl>Hiertegen pleit wat staat in den Psalm (2, 7) : &#171; Heden heb ik U geteeld &#187;. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>2</articulus>
  <type>co</type>
  <index>1</index>
  <reference>1.27.2.co</reference>
  <nl>De voortkomst van het Woord in de Godheid moet &#171; voortbrenging &#187; of &#171; geboorte &#187; genoemd worden.  Tot duidelijk inzicht hiervan moet men weten dat voortbrenging in dubbelen zin genomen kan worden. De eerste, meer algemeene beteekenis is die welke gebruikt wordt voor alle ontstaan en vergaan. En zoo beteekent voortbrenging: de verandering van nietzijn tot zijn. De andere, meer eigenlijke beteekenis wordt gebruikt met betrekking tot levende wezens. En dan beteekent voortbrenging: het voortkomen van een levend wezen uit zijn levend beginsel, waarmee het verbonden was. Deze voortbrenging noemt men in eigenlijken zin &#171; geboorte &#187;. Nochtans kan men ook hier niet altijd van een &#171; geboorte &#187; spreken, maar alleen wanneer iets voortkomt in gelijkenis met den voortbrenger. Bij de haren van lichaam of hoofd spreekt men niet van &#171; geboren worden &#187; of &#171; zoon zijn &#187;, doch alleen bij een voortkomst in gelijkenis. Maar ook hier weer is niet iedere willekeurige gelijkenis voldoende. Want van de wormen, die voortkomen uit sommige dieren, kan men niet zeggen dat zij uit hen &#171; geboren &#187; worden en hun &#171; jongen &#187; zijn, ofschoon er hier gelijkenis is wat het dier-zijn betreft. De gelijkenis toch die vereischt wordt om van een geboorte te kunnen spreken, moet een gelijkenis zijn in &#8217;n gelijksoortige natuur, zooals een mensch voortkomt van een mensch en een paard van een paard. Derhalve worden beide beteekenissen aangetroffen bij de levende wezens die voortkomen &#8212; zooals menschen en dieren &#8212; door van het leven in potentie over te gaan tot het daadwerkelijke leven. Mocht er echter een levend wezen bestaan wiens leven niet voortkomt door overgang van potentie tot daadwerkelijkheid, dan sluit deze voortkomst (indien ze bij zulk een wezen wordt aangetroffen) iedere voortbrenging in de eerste beteekenis geheel uit. Maar wel kan deze voortkomst verstaan worden in de tweede beteekenis van voortbrenging, die alleen eigen is aan de levende wezens. Op deze wijze nu kan de voortkomst van het Woord in de Godheid een voortbrenging of geboorte genoemd worden. Het Woord komt immers voort door een verstandsdaad, die een levenswerking is; en wel van uit een beginsel waarmee Het verbonden is, zooals in het vorig Artikel werd uiteengezet; en in gelijkenis, want het begrip van het verstand is de gelijkenis van de begrepen zaak; en wel in gelijkenis in dezelfde natuur, omdat, in God, begrijpen en zijn een en hetzelfde is, zooals vroeger werd aangetoond (14e Kw., 4e Art.). Bijgevolg kan de voortkomst van het Woord een &#171; geboorte &#187;, en het Woord zelve &#171; Zoon &#187; genoemd worden. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>2</articulus>
  <type>ad</type>
  <index>1</index>
  <reference>1.27.2.ad</reference>
  <nl>Deze opwerping vindt haar grond in de eerste beteekenis van voortbrenging, die een overgang van potentie tot daadwerkelijkheid beduidt. Deze wordt in de Godheid niet aangetroffen, zooals in de Leerstelling gezegd is. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>2</articulus>
  <type>ad</type>
  <index>2</index>
  <reference>1.27.2.ad</reference>
  <nl>Ons begrijpen is niet de zelfstandigheid van het verstand. Daarom is het inwendig woord (het begrip), dat door de verstandswerking in ons voortkomt, niet van dezelfde natuur als het beginsel waarvan het voortkomt. En daarom bezit deze voortkomst niet het eigenlijk karakter van geboorte. Maar het goddelijk begrijpen is de zelfstandigheid van den Begrijpende zelf, zooals vroeger werd aangetoond (14e Kw., 4e Art.). Het voortkomende Woord komt dus voort als zijnde in dezelfde natuur, en daarom zegt men ervan in eigenlijken zin dat het &#171; geboren &#187; is en &#171; Zoon &#187; is. Vandaar ook gebruikt de H. Schrift de woorden die betrekking hebben op de voortbrengst der levende wezens, om de voortkomst der goddelijke Wijsheid aan te duiden, nl. ontvangenis en baring, zooals in het Boek der Spreuken (8, 24) geschreven staat: &#171; Nog waren de afgronden er niet, of Ik was reeds ontvangen. V&#243;&#243;r de heuvelen werd Ik geboren &#187;. Wel wordt bij ons verstand van &#171; ontvangenis &#187; gesproken, doch alleen in zoover in het begrip van ons verstand een gelijkenis met de begrepen zaak aanwezig is, maar niet alsof die gelijkenis in dezelfde natuur is. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>2</articulus>
  <type>ad</type>
  <index>3</index>
  <reference>1.27.2.ad</reference>
  <nl>Niet alle verkregen-zijn behoeft ontvangen te worden in een subjekt. Anders kan men niet zeggen dat de geheele zelfstandigheid van een geschapen ding van God verkregen is, daar er geen subjekt wordt aangetroffen, dat de geheele zelfstandigheid ontvangt. Z&#243;&#243; dus ontvangt het Voortgebrachte in de Godheid het zijn van den Voortbrenger, niet alsof dat zijn ontvangen wordt in &#8217;n materie of subjekt, want dit strijdt tegen het opzichzelf-zijn van het goddelijk zijn; maar men moet dit verkregen-zijn z&#243;&#243; verstaan, dat hetgeen voortkomt van een ander het goddelijk-zijn bezit, niet alsof het iets anders was dan het goddelijk-Zijn. Want in dezelfde volheid van het goddelijk-Zijn is vervat &#233;n het Woord, dat verstandelijk voortkomt, &#233;n het Beginsel van het Woord, evenals dit bij alles het geval is, wat tot Gods volmaaktheden behoort, zooals we hierboven (4e Kw., 2e Art.) hebben aangetoond. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>3</articulus>
  <type>arg</type>
  <index>1</index>
  <reference>1.27.3.arg</reference>
  <nl>Men beweert dat er in God buiten de geboorte van het Woord geen andere voortkomst is. Om dezelfde reden immers zou er, buiten deze andere, nog een andere voortkomst zijn, en zoo zou men tot het oneindige voortgaan. Dat kan echter niet. We moeten dus blijven bij de eerste, zoodat er slechts &#233;&#233;ne voortkomst in God is. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>3</articulus>
  <type>arg</type>
  <index>2</index>
  <reference>1.27.3.arg</reference>
  <nl>Iedere natuur, welke &#8217;t ook zij, kan zich slechts op een en dezelfde wijze meedeelen. De werking is immers verscheiden of enkelvoudig, naar gelang de term, waarop ze gericht is, verscheiden of enkelvoudig is. Welnu in God is er geen voortkomst tenzij die, waardoor de goddelijke natuur wordt meegedeeld. Daar er nu slechts &#233;&#233;ne goddelijke natuur is, zooals we vroeger hebben aangetoond (11e Kw., 3e Art.) mogen wij ook maar &#233;&#233;n enkele voortkomst in God aannemen. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>3</articulus>
  <type>arg</type>
  <index>3</index>
  <reference>1.27.3.arg</reference>
  <nl>Indien er in God, buiten de verstandelijke voortkomst van het Woord, nog een andere voortkomst is, kan het geen andere zijn dan die van de liefde, die door de werking van den wil geschiedt. Maar een dergelijke voortkomst kan niet onderscheiden zijn van de verstandelijke voortkomst in het verstand, daar wil en verstand in God niet onderscheiden zijn, zooals vroeger werd aangetoond (14e Kw., 1e Art.). </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>3</articulus>
  <type>sc</type>
  <index>1</index>
  <reference>1.27.3.sc</reference>
  <nl>Doch daartegenover staat dat de H. Geest voortkomt van den Vader, zooals we lezen bij Joannes (13, 26). De H. Geest nu is de Zoon niet, maar Hij is een ander, volgens dit woord van Joannes (14, 16) : &#171; Ik zal tot den Vader bidden en Hij zal U een anderen Trooster geven &#187;. Er is dus in God buiten de voortkomst van het Woord nog een andere. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>3</articulus>
  <type>co</type>
  <index>1</index>
  <reference>1.27.3.co</reference>
  <nl>Er is in de Godheid &#8217;n dubbele voortkomst: die van het Woord en een andere. Ten bewijze hiervan diene de volgende beschouwing. Er kan in de Godheid geen andere voortkomst zijn dan krachtens een werking, die zich niet naar buiten richt, maar binnen het werkend beginsel zelve blijft. Van dien aard is bij een verstandelijk wezen de werking van verstand en wil. De voortkomst nu van het woord geschiedt volgens een verstandelijke werking. Volgens den wil echter wordt bij ons nog een zekere andere voortkomst aangetroffen, nl. de voortkomst der liefde. Krachtens deze is het beminde in den minnaar, zooals door de vorming van het verstandswoord de begrepen zaak in den kenner is. Daarom moet men buiten de voortkomst van het Woord nog een andere voortkomst in de Godheid aannemen, die is: de voortkomst der liefde. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>3</articulus>
  <type>ad</type>
  <index>1</index>
  <reference>1.27.3.ad</reference>
  <nl>Niets dwingt er ons toe in de goddelijke voortkomsten tot in 't oneindige voort te gaan. De innerlijke voortkomst die plaats heeft in een verstandelijke natuur, houdt immers op bij die van den wil. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>3</articulus>
  <type>ad</type>
  <index>2</index>
  <reference>1.27.3.ad</reference>
  <nl>Alles wat er in God is, is God, zooals vroeger werd aangetoond (3e Kw., 3e en 4e Art.). Bij de andere wezens is dit niet het geval. Daarom wordt dan ook door iedere voortkomst, die niet naar buiten gericht is, de goddelijke natuur meegedeeld, en geen andere. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>3</articulus>
  <type>ad</type>
  <index>3</index>
  <reference>1.27.3.ad</reference>
  <nl>Ofschoon de wil in God niet iets anders is dan het verstand, eischen de begrippen wil en verstand toch dat de voortkomsten, die door hun beider werkingen geschieden, zich volgens een bepaalde orde tot elkaar verhouden. Er kan immers geen voortkomst van de liefde zijn tenzij in verband met de voortkomst van het woord, daar men niets met den wil kan beminnen, als men het niet eerst in het verstand heeft opgenomen. Evenals men dus tusschen het Woord en zijn beginsel &#8212; al zijn dan ook verstand en begrip een zelfde zelfstandigheid in God &#8212; een zekere orde waarneemt, zoo moet men ook een zekere orde aanvaarden, waardoor in God de voortkomst door de liefde onderscheiden is van de voortkomst van het Woord. Want ofschoon verstand en wil &#233;&#233;n zijn in God, komt toch, volgens onze wijze van begrijpen, de liefde slechts voort, nadat het verstand het beminde voorwerp heeft opgevat. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>4</articulus>
  <type>arg</type>
  <index>1</index>
  <reference>1.27.4.arg</reference>
  <nl>Men beweert dat de voortkomst van de liefde in God een geboorte is. Wanneer immers bij de levende wezens het een van het ander voortspruit met een zelfde natuur, dan zegt men ervan dat het voortgebracht werd en geboren is. Welnu datgene wat in God bij wijze van liefde voortkomt, spruit voort met een zelfde natuur; want anders zou het niet tot de goddelijke natuur behooren en zou zijn voortkomst er eene zijn naar buiten uit. Wat er dus in God bij wijze van liefde voortspruit, komt voort als iets dat voortgebracht en geboren wordt. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>4</articulus>
  <type>arg</type>
  <index>2</index>
  <reference>1.27.4.arg</reference>
  <nl>Evenals het woord uiteraard op een gelijkenis duidt, zoo ook de liefde. Derhalve lezen we in het boek Ecclesiasticus (13, 19) : &#171; Elk zintuigelijk wezen heeft zijns gelijke lief &#187;. Indien men dus, om reden van de gelijkenis, van het voortkomend woord mag zeggen dat het voortgebracht en geboren wordt, dan mag men &#8217;t zelfde zeggen van de voortkomende liefde. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>4</articulus>
  <type>arg</type>
  <index>3</index>
  <reference>1.27.4.arg</reference>
  <nl>Niets wordt bij een geslacht ondergebracht dat niet tot een soort ervan behoort. Indien er dus in God een zekere voortkomst van de liefde is, dan moet deze voortkomst, naast dezen gemeenschappelijken naam, nog een bijzonderen naam hebben. Maar buiten de benaming &#171; voortbrenging &#187; of &#171; geboorte &#187; hebben we er geen. Bijgevolg is de voortkomst van de liefde in God een geboorte. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>4</articulus>
  <type>sc</type>
  <index>1</index>
  <reference>1.27.4.sc</reference>
  <nl>Daartegenover staat echter dat in dit geval de H. Geest, die als liefde voortvloeit, door geboorte zou voortkomen. En dit is in strijd met deze woorden van Athanasius (in het Symbolum) : &#171; De H. Geest is niet gemaakt noch geschapen noch geteeld door den Vader en den Zoon, maar Hij komt van Hen voort. &#187; </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>4</articulus>
  <type>co</type>
  <index>1</index>
  <reference>1.27.4.co</reference>
  <nl>We mogen de voortkomst van de liefde in God geen geboorte noemen. Dit blijkt duidelijk uit het volgend onderscheid dat we vaststellen tusschen verstand en wil: terwijl nl. het verstand tot de kendaad komt door de gelijkenis die het gekende voorwerp in het verstand inprent, gaat de wil over tot de wilsdaad, niet door een gelijkenis met het gewilde voorwerp in den wil, maar door een zekere neiging die in den wil ten opzichte van het gewilde voorwerp ontstaat. Het eigenaardige dus van de voortkomst, in zoover zij plaats heeft in het verstand, is dat dit laatste gelijk wordt aan het gekende voorwerp. En daar elke voortbrenger zijns gelijke voortbrengt, mag men die voortkomst, met het oog op de gelijkenis, een geboorte noemen. De voortkomst daarentegen, in zoover zij in den wil plaats heeft, heeft niet als kenmerk dat deze gelijk wordt aan iets anders, maar is veeleer als een drijven en stuwen naar iets toe. Wat dus in God als liefde uit Hem voortspruit, komt daarom niet voort als iets dat geboren wordt, niet als Zoon, maar veeleer als Geest. Met dezen naam drukken we een zekere levensbeweging en stuwing uit. Zoo zegt men immers van iemand dat hij door de liefde bewogen en gedreven wordt om iets te verrichten. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>4</articulus>
  <type>ad</type>
  <index>1</index>
  <reference>1.27.4.ad</reference>
  <nl>Alles wat er in God is, is &#233;&#233;n met zijn goddelijke natuur. We zullen dus het eigen kenmerk waardoor deze voortkomst van gene wordt onderscheiden, niet vinden in die eenheid, maar we moeten het eigen kenmerk van elke voortkomst zoeken in de verhouding van de eene voortkomst tot de andere. Deze verhouding nu vatten we, wanneer we het eigenaardige, dat wil en verstand kenmerkt, in acht nemen. En met het oog op dat eigenaardige noemen we elk van beide voortkomsten met een naam die dat eigenaardige uitdrukt. Vandaar spreekt men bij hetgeen als liefde voortvloeit en de goddelijke natuur ontvangt, toch niet van een geboorte. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>4</articulus>
  <type>ad</type>
  <index>2</index>
  <reference>1.27.4.ad</reference>
  <nl>Om &#8217;n andere reden treft men gelijkenis aan in het woord en om &#8217;n andere reden in de liefde. Want tot het woord behoort zij in zoover het woord zelf een gelijkenis is van het gekende ding, zooals het geborene de gelijkenis bezit van den voortbrenger; maar tot de liefde behoort zij, niet alsof de liefde zelf een gelijkenis was, doch in zoover de gelijkenis tot liefde voert. Men mag dus niet zeggen dat de liefde zelf geboren wordt, maar wel dat hetgeen geboren wordt het beginsel is van de liefde. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>4</articulus>
  <type>ad</type>
  <index>3</index>
  <reference>1.27.4.ad</reference>
  <nl>Zooals vroeger werd aangetoond (13e Kw., 1e Art.), kan men aan God geen enkelen naam geven die niet ontleend wordt aan het geschapene. Daar er nu bij de schepselen geen natuur wordt meegedeeld tenzij door geboorte, is er maar &#233;&#233;n eigen naam die aan een voortkomst in God kan gegeven worden, nl. &#171; geboorte &#187;.  Om de voortkomst aan te duiden, die niet door geboorte geschiedt, hebben we geen eigen kenmerkende benaming. We kunnen ze echter aanduiden met de benaming &#171; aanademing &#187;, omdat zij de voortkomst van den Geest is. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>5</articulus>
  <type>arg</type>
  <index>1</index>
  <reference>1.27.5.arg</reference>
  <nl>Men beweert dat er meer dan twee voortkomsten in God zijn. Evenals wetenschap en wil, wordt aan God macht toegeschreven. Neemt men dus twee voortkomsten in God aan uit hoofde van het verstand en van den wil, dan is het redelijk, ook een derde te aanvaarden uit hoofde van de macht. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>5</articulus>
  <type>arg</type>
  <index>2</index>
  <reference>1.27.5.arg</reference>
  <nl>Het meest van al moet het goede een voortkomst bewerken, daar men van het goede zegt dat het zichzelf meedeelt. Daaruit blijkt wel dat men met het oog op het goede nog een andere voortkomst in God moet aanvaarden. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>5</articulus>
  <type>arg</type>
  <index>3</index>
  <reference>1.27.5.arg</reference>
  <nl>De vruchtbaarheid in God is rijker dan bij ons. Welnu bij ons is er niet slechts een enkele voortkomst van het woord, maar vele, want uit een woord ontstaat er een ander. Eveneens vloeit er uit eene liefde een andere voort. Er moeten dan ook in God meer dan twee voortkomsten zijn. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>5</articulus>
  <type>sc</type>
  <index>1</index>
  <reference>1.27.5.sc</reference>
  <nl>Maar daartegenover staat dat er in God niet meer dan twee zijn die van Hem voortkomen, te weten de Zoon en de H. Geest. Dus zijn er in God niet meer dan twee voortkomsten. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>5</articulus>
  <type>co</type>
  <index>1</index>
  <reference>1.27.5.co</reference>
  <nl>We kunnen ons geen voortkomsten in de Godheid voorstellen tenzij op grond van werkingen die in den dader zelf blijven. Het is echter onmogelijk dat er in een verstandelijke en goddelijke natuur buiten deze twee, nl. het verstandelijk kennen en het willen, nog meer dergelijke werkingen zouden zijn. De zintuigelijke waarneming toch die zich eveneens voordoet als een werking in hem die zintuigelijk waarneemt, ligt nochtans buiten de verstandelijke natuur en komt bovendien eenigszins overeen met dat soort van werkingen die naar buiten uit gaan. Want het zintuigelijk waarnemen geschiedt onder invloed van de zintuigelijk waarneembare zaak, wanneer deze op het zintuig inwerkt. Het staat dus vast dat er in God, buiten de voortkomsten van verstand en wil, geen andere valt aan te wijzen. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>5</articulus>
  <type>ad</type>
  <index>1</index>
  <reference>1.27.5.ad</reference>
  <nl>Macht is het beginsel waardoor iets op iets anders kan inwerken. Daarom spreken wij van macht in verband met werkingen die naar buiten uit gaan.  En aldus is niet de voortkomst van de goddelijke Personen, maar alleen deze van de schepselen met de eigenschap van macht verbonden. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>5</articulus>
  <type>ad</type>
  <index>2</index>
  <reference>1.27.5.ad</reference>
  <nl>Het goede, zegt Bo&#235;tius in zijn boek Over de Tijdstippen, wordt aan de wezenheid, niet aan de werking, toegeschreven, tenzij voor zoover men het als voorwerp van den wil beschouwt. Daar nu de goddelijke voortkomsten met zekere werkingen verbonden zijn, kunnen we uit de goedheid en uit andere dergelijke eigenschappen geen voortkomsten afleiden, tenzij voor zoover God door de voortkomsten van het Woord en van de Liefde zijn wezenheid, waarheid en goedheid kent en bemint. </nl>
  </lemma>
<lemma>
    <liber>1</liber>
  <quaestio>27</quaestio>
  <articulus>5</articulus>
  <type>ad</type>
  <index>3</index>
  <reference>1.27.5.ad</reference>
  <nl>Zooals we hierboven (14e Kw., 7e Art. en 19e Kw., 5e Art.) hebben aangetoond, kent en wil God alles wat Hij kent of wil, door &#233;&#233;n enkelvoudige daad. Daarvandaan dat er bij Hem geen voortkomst kan zijn van een woord uit een woord en van een liefde uit een liefde, maar bij Hem is er slechts &#233;&#233;n volmaakt Woord en &#233;&#233;n volmaakte Liefde. En juist daarin openbaart zich zijn oneindige vruchtbaarheid. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus />
  <type>pr</type>
  <index>1</index>
  <reference>1.28.pr</reference>
  <nl>Vervolgens moet er gehandeld worden over de goddelijke betrekkingen. Hieromtrent stellen we vier vragen: 1e) Zijn er eenige werkelijke betrekkingen in God? 2e) Zijn die betrekkingen Gods wezenheid zelf of zijn ze er uiterlijk aan toegevoegd? 3e) Kunnen er meerdere van elkaar werkelijk onderscheidene betrekkingen in God zijn? 4e) Hoeveel betrekkingen zijn er alzoo? </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>1</articulus>
  <type>arg</type>
  <index>1</index>
  <reference>1.28.1.arg</reference>
  <nl>Men beweert dat er geen werkelijke betrekkingen in God zijn. Bo&#235;tius leert immers in zijn boek. Over de Drievuldigheid (4e H.), dat, &#171; wanneer iemand de Categorie&#235;n op God wil toepassen om iets van Hem te zeggen, alle gezegden de zelfstandigheid beduiden; &#171; op iets gericht zijn &#187; mag echter volstrekt niet van God gezegd worden. &#187; Nochtans moet alles wat werkelijk in God is, van Hem kunnen gezegd worden. Er is dus geen werkelijke betrekking in God. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>1</articulus>
  <type>arg</type>
  <index>2</index>
  <reference>1.28.1.arg</reference>
  <nl>Bo&#235;tius zegt in datzelfde boek (6e H.), dat &#171; de betrekking welke in de Drievuldigheid aanwezig is, nl. de betrekking van den Vader tot den Zoon en van beiden tot den H. Geest, kan vergeleken worden met die van hetzelfde tot hetzelfde. &#187; Maar zulk een betrekking is slechts een gedachte, geen werkelijke betrekking, want iedere werkelijke betrekking vergt twee werkelijke uitgangspunten. Bijgevolg zijn de betrekkingen die men aan God toeschrijft geen werkelijke, maar alleen gedachte betrekkingen. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>1</articulus>
  <type>arg</type>
  <index>3</index>
  <reference>1.28.1.arg</reference>
  <nl>De betrekking van het vaderschap is de betrekking van een beginsel. Wanneer men echter zegt dat God het beginsel is van de schepselen, wil men daarmee niet een werkelijke doch slechts een gedachte betrekking aanduiden. Dus is ook het vaderschap in God geen werkelijke betrekking. En om dezelfde reden zijn ook de andere betrekkingen in God geen werkelijke betrekkingen. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>1</articulus>
  <type>arg</type>
  <index>4</index>
  <reference>1.28.1.arg</reference>
  <nl>De geboorte in God geschiedt door de voortkomst van het woord in het verstand. Maar de betrekkingen die volgen op de verstandsdaad zijn gedachte betrekkingen. De betrekkingen van vaderschap en zoonschap, die wij aan God toekennen, zijn bijgevolg enkel gedachte betrekkingen. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>1</articulus>
  <type>sc</type>
  <index>1</index>
  <reference>1.28.1.sc</reference>
  <nl>Maar daartegenover staat dat iemand alleen vader is door het vaderschap en zoon door het zoonschap. Indien dus het vaderschap en het zoonschap niet werkelijk in God zijn, dan dient men daaruit te besluiten dat God niet in werkelijkheid Vader is of Zoon, maar alleen alzoo gedacht wordt; en dit is de ketterij van Sabellius. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>1</articulus>
  <type>co</type>
  <index>1</index>
  <reference>1.28.1.co</reference>
  <nl>Er zijn in God eenige betrekkingen op werkelijke wijze aanwezig. Dit blijkt als volgt. Alleen onder de dingen waarvan men zegt dat zij op iets gericht zijn, treft men er sommige aan, die louter gedachtedingen zijn en niet in werkelijkheid bestaan. Dit is niet het geval met de andere kategorie&#235;n. Want de andere kategorie&#235;n, als de hoegrootheid en de hoedanigheid, beteekenen uiteraard iets dat in een subjekt is. De betrekking daarentegen zegt uiteraard niets meer dan een gericht zijn op iets anders. Soms nu is dit op-iets-anders-gericht-zijn iets in de natuur zelf der dingen, b.v. wanneer sommige dingen door hun natuur zelf op elkaar zijn aangewezen en een neiging hebben tot elkaar. Zulke betrekkingen moeten werkelijke betrekkingen zijn. Zoo wordt het lichaam door zijn zwaartekracht naar het middelpunt gericht en gedreven; en bijgevolg is er in het zware lichaam een gericht-zijn-op het middelpunt aanwezig. Zoo staat het ook met andere dergelijke dingen. Maar soms is het op-iets-gericht-zijn, dat door de betrekkingen wordt aangeduid, enkel in het verstand, in zoover nl. het verstand een ding in verband brengt met een ander; dan is de betrekking een louter gedachte betrekking, b.v. wanneer ons verstand het begrip mensch en het begrip dier als soort en geslacht met elkaar vergelijkt. Wanneer nu een ding voortkomt van een beginsel dat dezelfde natuur bezit, moeten beiden, nl. datgene wat voortkomt en datgene waarvan het voortkomt, noodzakelijk tot een zelfde orde behooren en zoo moeten zij een werkelijk gericht-zijn hebben op elkaar. Daar nu de voortkomsten die in God zijn, tot een en dezelfde natuur behooren, zooals we hierboven hebben aangetoond (27e Kw., 3e Art., Antw. op de 2e Bedenking), moeten de betrekkingen, die wij met het oog op de goddelijke voortkomsten aanvaarden, ook werkelijke betrekkingen zijn. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>1</articulus>
  <type>ad</type>
  <index>1</index>
  <reference>1.28.1.ad</reference>
  <nl>Men antwoordde hierop dat we de kategorie op-iets-gericht~zijn, wanneer we het eigen begrip ervan beschouwen, aan God volstrekt niet mogen toekennen, daar we door dit begrip geen verhouding uitdrukken tot den drager van de betrekking, doch wel tot iets anders. Daarmee bedoelde Bo&#235;tius echter met dat er in God geen werkelijke betrekking is, maar slechts dat de betrekking, zoo we het eigen begrip ervan in acht nemen, Hem niet als iets dat in een subjekt is, doch veeleer als iets dat op iets anders gericht is, wordt toegekend. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>1</articulus>
  <type>ad</type>
  <index>2</index>
  <reference>1.28.1.ad</reference>
  <nl>De betrekking die we met dit woord &#171; hetzelfde &#187; uitdrukken is, indien we iets bedoelen dat eenvoudigweg hetzelfde is, een louter gedachte betrekking. Want zulk eene betrekking kan niets anders zijn dan een gericht-zijn dat onze rede uitdenkt wanneer we een zelfde ding onder twee&#235;rlei beschouwing met zichzelf vergelijken. Maar de zaak wordt geheel anders, wanneer men gaat zeggen dat zij hetzelfde zijn, niet omdat zij numeriek hetzelfde zijn, maar omdat zij een zelfde geslachtelijke of soortelijke natuur hebben. Bo&#235;tius nu stelt de betrekkingen die in God zijn, niet onder alle opzichten op &#233;&#233;n lijn met de betrekking van eenzelvigheid, maar alleen in zoover die betrekkingen, evenmin als deze van eenzelvigheid, de zelfstandigheid niet vermenigvuldigen. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>1</articulus>
  <type>ad</type>
  <index>3</index>
  <reference>1.28.1.ad</reference>
  <nl>Daar het schepsel van God voortkomt met een natuur die van de goddelijke natuur onderscheiden is, staat God buiten heel de geschapene orde, en is niet door zijn natuur zelf op de schepselen gericht. Hij brengt immers de schepselen niet voort uit noodzakelijken aandrang van zijn natuur, maar, zooals we hierboven (14e Kw., 8e Art. en 19e Kw., 4e Art.) gezegd hebben, door verstand en wil. En daarom is er in God geen werkelijke betrekking tot de schepselen aanwezig. Maar de schepselen zelf staan wel in werkelijke betrekking tot God. Ze behooren immers tot een door God vastgestelde orde, en zijn van nature uit van God afhankelijk.  In de goddelijke voortkomsten echter is er slechts een zelfde goddelijke natuur, en daarom is in dit geval de tegenwerping niet houdbaar. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>1</articulus>
  <type>ad</type>
  <index>4</index>
  <reference>1.28.1.ad</reference>
  <nl>De betrekkingen die we alleen maar met ons verstand aan de dingen die we kennen toevoegen, zijn louter gedachte betrekkingen, omdat ze door onze rede worden uitgedacht tusschen twee dingen, in zoover deze in onze kennis aanwezig zijn. Maar de betrekkingen die met de verstandsdaad ontstaan tusschen het woord dat van het verstand voortkomt en het verstand waarvan het voortkomt, zijn niet slechts gedachte maar werkelijke betrekkingen. Want het verstand zelf of de rede is een zeker ding, dat in werkelijke verhouding staat tot datgene wat er op verstandelijke wijze gene wat er op stoffelijke wijze uit voortspruit. En alzoo zijn het vaderschap en het zoonschap in God werkelijke betrekkingen. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>2</articulus>
  <type>arg</type>
  <index>1</index>
  <reference>1.28.2.arg</reference>
  <nl>Men beweert dat de betrekking in God niet hetzelfde is als zijn wezenheid. Augustinus leert immers in zijn boek Over de Drievuldigheid (5e B., 5e H.) dat &#171; We niet met alles wat we van God zeggen zijn zelfstandigheid bedoelen. Er is immers iets in God waarvan men zegt dat het op iets gericht is, zooals de Vader op den Zoon; maar dit zegt men niet met het oog op de zelfstandigheid. &#187; Dus is de betrekking niet hetzelfde als de goddelijke wezenheid. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>2</articulus>
  <type>arg</type>
  <index>2</index>
  <reference>1.28.2.arg</reference>
  <nl>In zijn boek Over de Drievuldigheid (7e B., 1e H.) leert Augustinus verder dat &#171; alle dingen, Waarvan men zegt dat zij op iets gericht zijn, ook benevens het betrekkelijke iets zijn, zooals de mensch die heer is en de mensch die dienaar is. &#187; Dus is er in God, indien er in Hem werkelijke betrekkingen worden aangetroffen, nog iets anders buiten de betrekkingen. Welnu dit kan niets anders zijn dan zijn wezenheid. De wezenheid is dus niet hetzelfde als de betrekkingen. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>2</articulus>
  <type>arg</type>
  <index>3</index>
  <reference>1.28.2.arg</reference>
  <nl>Het zijn van het betrekkelijke is, zooals we lezen in het boek Over de Kategorie&#235;n (5e H., n. 24), een gericht-zijn-op-een-ander. Indien dus de betrekking de goddelijke wezenheid zelf is, dan volgt daaruit dat het zijn van de goddelijke wezenheid een gericht-zijn-op-een-ander is. Doch dit strookt niet met de volkomenheid van het goddelijk zijn, dat, zooals vroeger werd aangetoond (3e Kw., 4e Art.), volstrekt onafhankelijk is en volmaakt op zichzelf bestaat. Dus is de betrekking de goddelijke wezenheid niet. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>2</articulus>
  <type>sc</type>
  <index>1</index>
  <reference>1.28.2.sc</reference>
  <nl>Maar daartegenover staat het volgende. Ieder ding dat niet de goddelijke wezenheid zelf is, is een schepsel. Welnu de betrekking is iets werkelijks in God. Indien zij dus de goddelijke wezenheid niet is, dan is zij een schepsel en bijgevolg zou men haar de eer niet mogen bewijzen die aan God alleen toekomt. Nochtans zingen we bij de Prefatie (van de H. Drievuldigheid) : &#171; Aanbeden zij het eigene in de Personen en de gelijkheid in de majesteit. &#187; </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>2</articulus>
  <type>co</type>
  <index>1</index>
  <reference>1.28.2.co</reference>
  <nl>Zooals men weet heeft Gilbertus Porretanus in deze kwestie gedwaald, doch zijn dwaling herroepen op de kerkvergadering van Reims. Hij beweerde immers dat de betrekkingen in de Godheid naast de wezenheid staan of er van buiten aan vastgehecht zijn. Tot duidelijk inzicht hiervan dienen we wel in acht te nemen dat we elk van de negen bijkomstige kategorie&#235;n onder twee opdichten kunnen beschouwen. Vooreerst onder opzicht van het zijn dat aan elke bijkomstigheid als zoodanig toekomt. Dit zijn nu is bij allen zonder uitzondering een in-een-subjekt-zijn. Het zijn immers van de bijkomstigheid is een in-een-subjekt-zijn. Het tweede dat we kunnen beschouwen bij elke bijkomstigheid is het eigenaardige van iedere kategorie. Bij de kategorie&#235;n die geen betrekking zijn, als b.v. de hoegrootheid en de hoedanigheid, sluit dit eigenaardige van de kategorie ook een verhouding in tot het subjekt; want van de hoegrootheid zeggen we dat ze de afmeting van de zelfstandigheid, en van de hoedanigheid dat ze een geschiktheid ervan is. Wanneer we echter het eigenaardige van de betrekking bepalen, sluiten we in deze bepaling geen verhouding in tot het subjekt van de betrekking, maar wel tot iets dat buiten het subjekt is. Indien we dus, ook bij de geschapen dingen, de betrekkingen beschouwen juist in zoover ze betrekkingen zijn, dan komen ze ons voor als staande naast het subjekt en niet als innerlijk ermee verbonden, d. i. op zulke wijze dat ze een op-iets-gericht-zijn aanduiden, waardoor ze eenigermate reiken tot aan de zaak waarmee hun subjekt in betrekking staat. Indien we echter de betrekking beschouwen in zoover ze een bijkomstigheid is, dan komt ze ons voor als iets dat met het subjekt innerlijk verbonden is en een bijkomstig-zijn heeft in het subjekt. Maar Gilbertus Porretanus beschouwde de betrekking uitsluitend onder het eerste opzicht. Wanneer we nu iets, wat dan ook, dat bij de schepselen een bijkomstig-zijn heeft, aan God toekennen, dan moet dit in God een zelfstandig-zijn hebben. In God is er immers niets bij wijze van bijkomstigheid in een subjekt, maar alles wat er in God is, is zijn wezenheid zelf. Op dezelfde wijze dus als een betrekking bij de geschapen dingen een bijkomstig-zijn heeft in een subjekt, heeft de betrekking die werkelijk in God is, het zijn van de goddelijke wezenheid zelf en is met deze volkomen eenzelvig. Beschouwen wij de betrekking echter als een gericht-zijn-op-iets, dan duidt ze niet een verhouding aan tot de wezenheid, maar veeleer tot het andere uitgangspunt van de betrekking. En zoo wordt het ons duidelijk hoe de betrekking die werkelijk in God is, dezelfde werkelijkheid is als de wezenheid, en er niet van onderscheiden is tenzij naar het begrip dat wij ervan hebben, in zoover nl. de betrekking een gericht zijn op het haar tegengestelde uitgangspunt bevat, wat niet wordt uitgedrukt door den naam wezenheid. Het is dus duidelijk dat in God het zijn van de betrekking geen ander is als dat van de wezenheid, doch een en hetzelfde. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>2</articulus>
  <type>ad</type>
  <index>1</index>
  <reference>1.28.2.ad</reference>
  <nl>Met deze woorden bedoelt Augustinus niet dat het vaderschap of een andere betrekking die werkelijk in God aanwezig is, niet hetzelfde is als de goddelijke wezenheid. Hij wil echter te kennen geven dat de betrekking aan God niet mag worden toegekend bij wijze van een zelfstandigheid, als iets dat in het ding is waaraan ze wordt toegekend, doch als een gericht zijn op iets. En om deze reden mogen we slechts twee der kategorie&#235;n aan God toeschrijven.  Want al de overige kategorie&#235;n bevatten zoowel onder opzicht van hun zijn als onder opzicht van de eigen begripsbepaling van hun geslacht, een verhouding tot het subjekt waaraan ze worden toegekend. Welnu om reden van Gods volkomene enkelvoudigheid, kan er bij Hem niets zijn dat een verhouding bevat, behalve een verhouding van eenzelvigheid, tot datgene waarin het is of waaraan het wordt toegeschreven. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>2</articulus>
  <type>ad</type>
  <index>2</index>
  <reference>1.28.2.ad</reference>
  <nl>Evenals men in de dingen die in de schepping met iets in betrekking staan, niet enkel een gericht zijn op een ander kan waarnemen, maar ook een absoluut iets, zoo ook bij God : nochtans met een verschil. Want wat men bij het schepsel vindt buiten hetgeen door den naam die de betrekking uitdrukt wordt beteekend, is een andere werkelijkheid. Bij God echter is het geen andere werkelijkheid, maar een en dezelfde, die evenwel niet volmaakt wordt uitgedrukt met den naam van de betrekking, daar deze naam niet geheel de goddelijke werkelijkheid kan omvatten en beteekenen. We hebben immers vroeger (13e Kw., 2e Art.), toen we handelden over de goddelijke namen, gezegd dat de goddelijke volmaaktheid meer behelst dan eenige naam kan beduiden. Men mag dus niet besluiten dat er in God buiten de betrekking nog een andere werkelijkheid is, maar alleen dat er iets is dat door geen enkele naam ten volle kan worden uitgedrukt. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>2</articulus>
  <type>ad</type>
  <index>3</index>
  <reference>1.28.2.ad</reference>
  <nl>Indien de goddelijke volmaaktheid niet m&#233;&#233;r zou omvatten dan wat met den naam van de betrekking wordt uitgedrukt, dan zou men daaruit terecht afleiden dat het zijn van God onvolmaakt is, omdat het nl. iets betrekkelijks zou zijn. Wanneer b.v. God niets m&#233;&#233;r zou omvatten dan wat met den naam wijsheid wordt aangeduid, zou er in Hem geen opzichzelfbestaand zijn gevonden worden. Maar daar de volmaaktheid van de goddelijke wezenheid de beteekenis van iedere naam overschrijdt, mogen we, &#8212; in geval een naam van een betrekking of ieder andere naam dien we aan God toekennen, niets iets volmaakt te kennen geeft, &#8212; daaruit niet besluiten dat de goddelijke wezenheid onvolmaakt is. Want zooals we vroeger zeiden (4e Kw., 2e Art.), omvat de goddelijke wezenheid in zich de volmaaktheid van alle kategorie&#235;n. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>3</articulus>
  <type>arg</type>
  <index>1</index>
  <reference>1.28.3.arg</reference>
  <nl>Men beweert dat de betrekkingen die in God zijn niet werkelijk van elkaar onderscheiden zijn. Dingen immers die met een en hetzelfde eenzelvig zijn, zijn met elkaar eenzelvig. Iedere betrekking nu die in God bestaat, vormt een en dezelfde werkelijkheid met de goddelijke wezenheid. Dus zijn de betrekkingen in God niet werkelijk van elkaar onderscheiden. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>3</articulus>
  <type>arg</type>
  <index>2</index>
  <reference>1.28.3.arg</reference>
  <nl>Evenals het vaderschap en het zoonschap van de goddelijke wezenheid onderscheiden worden naar het begrip dat door die benamingen wordt uitgedrukt, zoo ook de goedheid en de macht. Maar om dit onderscheid naar hun begrip stellen we geen werkelijk onderscheid tusschen de goedheid en de goddelijke macht. Dus ook niet tusschen het vaderschap en het zoonschap. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>3</articulus>
  <type>arg</type>
  <index>3</index>
  <reference>1.28.3.arg</reference>
  <nl>Er is in God geen werkelijk onderscheid tenzij uit hoofde van den oorsprong. Klaarblijkelijk nu vindt de eene betrekking haar oorsprong niet in een andere. Dus zijn de betrekkingen niet werkelijk van elkaar onderscheiden. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>3</articulus>
  <type>sc</type>
  <index>1</index>
  <reference>1.28.3.sc</reference>
  <nl>Daartegenover staat echter wat Bo&#235;tius zegt in het boek Over de Drievuldigheid (6e H.), nl. dat &#171; de zelfstandigheid (in God) de eenheid helvaart en de betrekking Hem vermenigvuldigt tot Drievuldigheid. &#187; Indien dus de betrekkingen niet werkelijk van elkaar onderscheiden zijn, dan is er in God geen werkelijke Drievuldigheid, doch alleen maar naar het begrip; en dit is de ketterij van Sabellius. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>3</articulus>
  <type>co</type>
  <index>1</index>
  <reference>1.28.3.co</reference>
  <nl>Wanneer we van een ding iets zeggen, dan moeten we er alles aan toe kennen wat het begrip van dit gezegde bevat. Zegt men b. v. van iets dat het een mensch is, dan moet men er van zeggen dat het een redelijk wezen is. De betrekking nu is naar haar begrip een gericht-zijn van het eene ding op een ander, en door dit gericht-zijn-op-een ander zijn beide dingen in betrekkingsverhouding aan elkaar tegengesteld. Daar nu de betrekking werkelijk in God is, is er ook werkelijk een aan elkaar tegengesteld-zijn. Welnu in betrekkingsverhouding aan elkaars tegengesteld-zijn beteekent onderscheid. Dus moet er in God een werkelijk onderscheid zijn. Evenwel kan dit onderscheid niet zijn naar het absolute in God, d. i. naar zijn wezenheid, die volmaakt &#233;&#233;n en enkelvoudig is, maar wel naar het betrekkelijke. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>3</articulus>
  <type>ad</type>
  <index>1</index>
  <reference>1.28.3.ad</reference>
  <nl>Deze tegenwerping, nl. dat de dingen die met een en hetzelfde eenzelvig zijn, ook met elkaar eenzelvig zijn, gaat op, zooals de Wijsgeer zegt in de Physica (3e B., 3e H., n. 4), wanneer het dingen betreft die &#233;n naar de zaak &#233;n naar het begrip eenzelvig zijn, zooals tuniek en kleed, echter niet wanneer het dingen betreft die naar het begrip verschillen. Daarom zegt de Wijsgeer op diezelfde plaats (n. 5), dat, alhoewel de handeling en insgelijks het ondergaan ervan m&#233;t de beweging eenzelvig zijn, daaruit toch niet mag besloten worden dat de handeling en het ondergaan ervan hetzelfde zijn. Want de handeling en het ondergaan van de handeling verhouden zich elk onder een verschillend opzicht tot de beweging: de handeling nl. als datgene waarvan de beweging uitgaat, het ondergaan van de handeling daarentegen als datgene wat van een ander voortkomt. Zoo is het ook bij de goddelijke betrekkingen. Want ofschoon het vaderschap en evenzeer het zoonschap een en dezelfde werkelijkheid vormen met de goddelijke wezenheid, sluiten die twee, naar hun eigen beteekenis, opzichten in die aan elkaar zijn tegengesteld. Ze zijn dan ook van elkaar onderscheiden. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>3</articulus>
  <type>ad</type>
  <index>2</index>
  <reference>1.28.3.ad</reference>
  <nl>De begrippen &#171; macht &#187; en &#171; goedheid &#187; sluiten geen opzichten in die aan elkaar zijn tegengesteld. Bijgevolg mist de tegenwerping allen grond. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>3</articulus>
  <type>ad</type>
  <index>3</index>
  <reference>1.28.3.ad</reference>
  <nl>Ofschoon de betrekkingen, indien men de geijkte uitdrukking wil bezigen, niet uit elkaar voortspruiten of van elkaar voortkomen, moeten ze toch als aan elkaar tegengesteld opgevat worden, in zoover ze op een voortkomst van het een uit het ander gegrond zijn. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>4</articulus>
  <type>arg</type>
  <index>1</index>
  <reference>1.28.4.arg</reference>
  <nl>Men beweert dat er buiten deze vier werkelijke betrekkingen, nl. het vaderschap, het zoonschap, de aanademing en de voortkomst, nog meer betrekkingen in God zijn. We kunnen immers in God de betrekkingen beschouwen van den kenner tot het gekende, en van hem die wil tot het gewilde voorwerp. Die betrekkingen nu komen ons als werkelijke voor en behooren nochtans niet tot de bovenvermelde. Dus zijn er niet slechts vier werkelijke betrekkingen in God. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>4</articulus>
  <type>arg</type>
  <index>2</index>
  <reference>1.28.4.arg</reference>
  <nl>We kennen aan God, op grond van de intellektueele voortkomst van het Woord, werkelijke betrekkingen toe. Maar, zooals Avicenna zegt (in zijn Metaphysica, 3e Tr., 10e H.), kunnen de intellektueele betrekkingen tot in &#8217;t oneindige vermenigvuldigd worden. Dus zijn er in God &#8217;n oneindig aantal werkelijke betrekkingen. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>4</articulus>
  <type>arg</type>
  <index>3</index>
  <reference>1.28.4.arg</reference>
  <nl>De idee&#235;n zijn, zooals hierboven (15e Kw., 2e Art.) werd aangetoond, van alle eeuwigheid af in God. Ze zijn echter, zooals we vroeger zeiden (t. a. p.), alleen maar door hun verhouding tot de dingen van elkaar onderscheiden. Dus zijn er in God veel meer eeuwige betrekkingen. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>4</articulus>
  <type>arg</type>
  <index>4</index>
  <reference>1.28.4.arg</reference>
  <nl>De gelijkheid, de gelijkvormigheid en de eenzelvigheid zijn bepaalde betrekkingen, en die zijn in God van alle eeuwigheid af. Dus zijn er in God van alle eeuwigheid af meer betrekkingen dan hierboven vermeld worden. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>4</articulus>
  <type>sc</type>
  <index>1</index>
  <reference>1.28.4.sc</reference>
  <nl>Maar van een anderen kant zou men denken dat er minder zijn. Want zooals de Wijsgeer zegt in de Physica (3e B., 3e H., n. 4), &#171; is het een en dezelfde weg die leidt van Athene naar Thebe en van Thebe naar Athene. &#187; Dus moet om dezelfde reden de betrekking van den Vader tot den Zoon, nl. het vaderschap, dezelfde zijn als de betrekking van den Zoon tot den Vader, nl. het zoonschap. En zoodoende zijn er geen vier betrekkingen in God. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>4</articulus>
  <type>co</type>
  <index>1</index>
  <reference>1.28.4.co</reference>
  <nl>Iedere betrekking steunt, zooals de Wijsgeer zegt in het 5e Boek van de Metaphysica (4e B., 15e H., n. 1), of wel op de hoegrootheid, zooals de betrekking van het dubbele of van de helft, of wel op de handeling en het ondergaan ervan, zooals de betrekking van maker en maaksel, van vader en zoon, van heer en dienaar. Daar er echter in God geen hoegrootheid is, &#8212; Hij is immers naar Augustinus&#8217; woord, (in zijn boek Tegen den Brief van Manichaeus, Brief van den Grondslag genaamd, 15e H.), &#171; groot zonder hoegrootheid, &#187; &#8212; moeten we aannemen dat er in God geen werkelijke betrekkingen kunnen zijn, buiten die, welke op de handelingen berusten. Hierbij komen evenwel niet in aanmerking de handelingen die iets doen voortkomen naar buiten uit. Want de betrekkingen van God tot de schepselen zijn, zooals we hierboven gezegd hebben (1e Art., Antw. op de 3e Bedenking en 13e Kw., 7e Art.), niet werkelijk in Hem. Zoo blijft er ons niets anders over dan de werkelijke betrekkingen in God te zoeken op grond van die werkingen waardoor iets van God voortkomt niet naar buiten uit maar binnen in Hem. Welnu, zooals vroeger gezegd werd (27e Kw., 5e Art.) zijn er maar twee zulke voortkomsten, waarvan de eene, nl. de voortkomst van het Woord, door ons aanvaard wordt op grond van den verstandsakt, de andere, nl. de voortkomst van de liefde, op grond van den wilsakt. Voor elk van de twee voortkomsten echter moeten we twee aan elkaar tegenstelde betrekkingen aanvaarden, waarvan de eene toebehoort aan datgene wat van het beginsel voortkomt, de andere aan het beginsel zelf. De voortkomst van het Woord noemen we, in letterlijken zin, een geboren worden, zooals het eigen is aan de levende wezens. Bij de hoogere levende wezens nu heet de betrekking van het voortbrengend beginsel vaderschap en de betrekking van het geborene zoonschap. De voortkomst echter van de liefde, zooals hierboven (27e Kw., 4e Art.) gezegd werd, heeft geen eigen naam, en dan ook de betrekking niet die we erin waarnemen. Maar de betrekking die aan het beginsel van deze voortkomst toebehoort noemen we &#171; aanademing &#187;, en de betrekking van datgene wat er van voortkomt &#171; voortkomst &#187;, alhoewel deze twee namen niet op de betrekkingen, maar op de voortkomsten of oorsprongen zelf slaan. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>4</articulus>
  <type>ad</type>
  <index>1</index>
  <reference>1.28.4.ad</reference>
  <nl>Bij de wezens waarbij verstand en verstandsvoorwerp, wil en voorwerp van het willen onderscheiden zijn, kan er een werkelijke betrekking bestaan van de kennis tot het gekende, en van den wil tot het gewilde. Maar in God is het verstand met zijn voorwerp volstrekt &#233;&#233;n en hetzelfde, want door de kennis van zichzelf kent God alle andere dingen, en dezelfde reden geldt voor den wil en zijn voorwerp. Derhalve zijn deze betrekkingen in God geen werkelijke, zoo min als de betrekking van eenzelvigheid. Nochtans is de betrekking tot het woord een werkelijke. Door woord toch beduiden we niet datgene wat als voorwerp van kennis in ons verstand aanwezig is, maar wel datgene wat de verstandsakt voortbrengt. Wanneer we immers door den verstandsakt een steen kennen, dan is het woord datgene wat ons verstand zich in de kennis van dat ding vormt. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>4</articulus>
  <type>ad</type>
  <index>2</index>
  <reference>1.28.4.ad</reference>
  <nl>De intellektueele betrekkingen kunnen bij ons tot in &#8217;t oneindige vermenigvuldigd worden. Want door een anderen akt kennen we den steen, en door een anderen akt weten we dat we den steen kennen, en weer door een anderen akt weten we dat we dit laatste weten, en zoo vermenigvuldigen zich de verstandsakten tot in &#8217;t oneindige, en dus ook de intellektueele betrekkingen. Maar dit is het geval niet bij God, want door slechts &#233;&#233;n enkelen akt kent Hij alles. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>4</articulus>
  <type>ad</type>
  <index>3</index>
  <reference>1.28.4.ad</reference>
  <nl>God kent de idee&#235;n en hun verhoudingen. Toch volgt uit hun veelvuldigheid niet dat er in God vele betrekkingen zijn, maar wel dat God vele betrekkingen kent. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>4</articulus>
  <type>ad</type>
  <index>4</index>
  <reference>1.28.4.ad</reference>
  <nl>De gelijkheid en de gelijkvormigheid zijn in God geen werkelijke maar, zooals we verder zullen zien (42e Kw., 1e Art., Antw. op de 4e Bedenking), enkel gedachte betrekkingen. </nl>
  </lemma>
<lemma>
    <liber>1</liber>
  <quaestio>28</quaestio>
  <articulus>4</articulus>
  <type>ad</type>
  <index>5</index>
  <reference>1.28.4.ad</reference>
  <nl>De weg van een uitgangspunt naar een ander en omgekeerd, is een en dezelfde; nochtans zijn de richtingen verschillend. Men mag daaruit dus niet besluiten dat de betrekking van den vader tot den zoon en omgekeerd, een en dezelfde is. Wel zou men dit mogen zeggen van een absoluut ding, wanneer dit het middelpunt tusschen deze beiden was. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus />
  <type>pr</type>
  <index>1</index>
  <reference>1.29.pr</reference>
  <nl>Nadat we uiteengezet hebben wat men vooraf dient te weten omtrent de voortkomsten en de betrekkingen, moeten we beginnen met de studie over de Personen. Eerst zullen we over de Personen op zichzelf handelen, om ze vervolgens in vergelijking met andere dingen te beschouwen. Over de Personen op zich zelf beschouwd, moeten we eerst handelen in &#8217;t algemeen, daarna over elk Persoon afzonderlijk. Aangaande de Personen in &#8217;t algemeen beschouwd stellen we vier kwesties : 1e) de beteekenis van den naam &#171; persoon &#187;. 2e) Over het getal Personen. 3e) Over al wat er in de Personen op het getal volgt of er aan tegenstrijdig is, zooals de verscheidenheid, de gelijkheid enz. 4e) Over datgene wat tot onze kennis van de Personen behoort. Omtrent de eerste kwestie worden vier vragen gesteld: 1e) Over de bepaling van den persoon. 2e) Over den persoon vergeleken met de wezenheid, het zelfstandig-staande, en de hypostase. 3e) Is de naam &#171; persoon &#187; toepasselijk op God? 4e) Wat beteekent die naam, wanneer we hem toepassen op God? </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>1</articulus>
  <type>arg</type>
  <index>1</index>
  <reference>1.29.1.arg</reference>
  <nl>Men beweert dat de begripsbepaling van den persoon, zooals Bo&#235;tius die aangeeft in zijn boek Over de twee Naturen (3e H.), onjuist is. Zij luidt namelijk aldus: De persoon is een vereenlingde zelfstandigheid in een redelijke natuur. De eenling wordt echter niet bepaald, terwijl &#171; persoon &#187; nochtans &#8217;n eenling beduidt. Dus is deze bepaling van den persoon onjuist. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>1</articulus>
  <type>arg</type>
  <index>2</index>
  <reference>1.29.1.arg</reference>
  <nl>Door de zelfstandigheid, die in de bepaling van den persoon voorkomt, verstaat men of wel de eerste zelfstandigheid, of wel de tweede. Wil men de eerste zelfstandigheid beduiden, dan is het overbodig er het woord &#171; vereenlingde &#187; aan toe te voegen, daar juist de eerste zelfstandigheid de vereenlingde zelfstandigheid is. Bedoelt men echter de tweede zelfstandigheid, dan is die toevoeging verkeerd en sluit zij eene tegenstrijdigheid in: want de tweede zelfstandigheid is het geslacht of de soort. Dus is die bepaling slecht gekozen. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>1</articulus>
  <type>arg</type>
  <index>3</index>
  <reference>1.29.1.arg</reference>
  <nl>Een loutere begripsnaam is niet geschikt om een zaak te bepalen, &#8217;t Zou immers geen goede bepaling zijn wanneer iemand zou zeggen: &#171; De mensch is een soort dier. &#187; Want &#171; mensch &#187; is de naam van een zaak, terwijl &#171; soort &#187; een loutere begripsnaam is. Daar nu &#171; persoon &#187; de naam is van een zaak, (hij beteekent immers een Zelfstandigheid in een redelijke natuur), is het onjuist het woord &#171; vereenlingde &#187;, dat een loutere begripsnaam is, in de bepaling in te lasschen. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>1</articulus>
  <type>arg</type>
  <index>4</index>
  <reference>1.29.1.arg</reference>
  <nl>De natuur is, zooals we lezen in het 2e Boek der Physica (1e H., n. 2), het beginsel van beweging en van rust in datgene waarin ze uiteraard en niet op bijkomstige wijze aanwezig is. De persoon nu komt voor in onbeweeglijke dingen, zooals in God en in de Engelen. Dus zou &#171; wezenheid &#187; veeleer dan &#171; natuur &#187; in de bepaling van persoon passen. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>1</articulus>
  <type>arg</type>
  <index>5</index>
  <reference>1.29.1.arg</reference>
  <nl>De afgescheiden ziel is wel een vereenlingde zelfstandigheid in een redelijke natuur, maar toch is zij geen persoon. Het is dus verkeerd den persoon aldus te bepalen. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>1</articulus>
  <type>sc</type>
  <index>1</index>
  <reference>1.29.1.sc</reference>
  <nl>Daartegenover staat echter de aangehaalde gezaghebbende tekst van Bo&#235;tius. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>1</articulus>
  <type>co</type>
  <index>1</index>
  <reference>1.29.1.co</reference>
  <nl>Hoewel het algemeene en het particuliere in alle kategorie&#235;n gevonden worden, toch vindt men het vereenlingde op bijzondere wijze in de kategorie zelfstandigheid. De zelfstandigheid immers wordt door zichzelf vereenlingd, terwijl de bijkomstigheden vereenlingd worden door het subjekt, d. i. door de zelfstandigheid. Men spreekt toch van deze witheid voor zoover zij in dit bepaald subjekt is. Daarom is het ook redelijk dat die enkelingen, welke een zelfstandigheid zijn, een geheel bijzonderen naam dragen. Men noemt ze &#171; hypostase &#187; of &#171; eerste zelfstandigheid. &#187; Maar op nog meer bijzondere en volmaakte wijze komt het particuliere en het vereenlingde voor bij de redelijke zelfstandigheden. Want deze hebben het meesterschap over hun handelingen, waartoe zij niet, zooals de andere dingen, alleen maar bewogen worden, maar die zij uit zichzelf voortbrengen. De handelingen nu gaan uit van de afzonderlijke dingen. Daarom ook dragen, onder alle overige zelfstandigheden, de afzonderlijke dingen die een redelijke natuur hebben, een bijzonderen naam. Die naam is &#171; persoon &#187;. En aldus vindt men in de aangehaalde begripsbepaling van persoon de uitdrukking &#171; vereenlingde zelfstandigheid &#187;, in Zoover daardoor een afzonderlijk ding uit de kategorie zelfstandigheid beteekend wordt; en er wordt aan toegevoegd &#171; in een redelijke natuur &#187;, in zoover dit een afzonderlijke doch redelijke zelfstandigheid beduidt. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>1</articulus>
  <type>ad</type>
  <index>1</index>
  <reference>1.29.1.ad</reference>
  <nl>Ofschoon dit of dat afzonderlijk ding niet kan bepaald worden, toch kan men een bepaling geven van hetgeen tot het gemeenschappelijk begrip van het afzonderlijk ding behoort. Zoo geeft de Wijsgeer (in het boek Over de Kategorie&#235;n, 3e H., n. 1) een bepaling van de eerste zelfstandigheid. En op die wijze ook bepaalt Bo&#235;tius den persoon. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>1</articulus>
  <type>ad</type>
  <index>2</index>
  <reference>1.29.1.ad</reference>
  <nl>Naar sommigen meenen, beteekent &#171; zelfstandigheid &#187;, in de bepaling van den persoon, de eerste zelfstandigheid of hypostase. Nochtans is het niet overbodig er nog &#171; vereenlingde &#187; aan toe te voegen, daar de naam &#171; hypostase &#187; of &#171; eerste zelfstandigheid &#187; het begrip algemeen en het begrip deel uitsluit. Wij zeggen immers niet dat de mensch, in algemeenen zin genomen, of dat de hand, als deel van een geheel, een hypostase is. Daarenboven wordt, door het toevoegen van het woord &#171; vereenlingd &#187;, het begrip aanneembaarheid uit de begripsbepaling van den persoon geweerd. De menschelijke natuur in Christus immers is geen persoon, daar zij door een waardiger persoonlijkheid, nl. door het goddelijk Woord, werd aangenomen. Nochtans is het beter te zeggen dat &#171; zelfstandigheid &#187; in algemeenen zin wordt genomen, in zoover zij in eerste en tweede zelfstandigheid kan onderscheiden worden; terwijl door toevoeging van den term &#171; vereenlingd &#187; hare beteekenis beperkt wordt tot die van &#171; eerste zelfstandigheid &#187;. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>1</articulus>
  <type>ad</type>
  <index>3</index>
  <reference>1.29.1.ad</reference>
  <nl>Wij kunnen de zelfstandige verschillen niet kennen noch uitdrukken, en moeten ons dan ook soms met de bijkomstige verschillen behelpen om de zelfstandige te beduiden; zoo b. v. wanneer iemand zegt: &#171; het vuur is een enkelvoudig, warm en droog lichaam. &#187; De eigenschappen zijn immers het uitwerksel van de zelfstandige vormen, die zij dan ook doen kennen. Eveneens kunnen ook louter begripsnamen tot het bepalen van dingen aangewend worden, wanneer zij gebruikt worden om een zaak te beteekenen waarvoor we geen bepaalden naam hebben. En zoo plaatst men den naam &#171; vereenlingd &#187; in de bepaling van persoon, om daardoor de wijze waarop de afzonderlijke zelfstandigheden zelfstandig staan uit te drukken. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>1</articulus>
  <type>ad</type>
  <index>4</index>
  <reference>1.29.1.ad</reference>
  <nl>Volgens den Wijsgeer in het 5e Boek van de Metaphysica (4e B., 4e H., n. 1), werd de naam &#171; natuur &#187; allereerst aangewend om het voortbrengen van de levende wezens of de geboorte te beduiden. Daar nu die voortbrenging uitgaat van een innerlijk beginsel, werd de naam &#171; natuur &#187; in ruimeren zin gebruikt om het innerlijk beginsel van iedere beweging te beteekenen. Deze bepaling van de natuur vinden we in het 2e Boek van de Physica. Omdat nu dit beginsel of vormelijk is of stoffelijk, wordt ook gewoonlijk zoowel aan de stof als aan den vorm de naam &#171; natuur &#187; gegeven. En verder, daar de vorm de wezenheid van ieder ding voltooit, wordt over &#8217;t algemeen ook de wezenheid die in de bepaling van elk ding wordt beteekend &#171; natuur &#187; geheeten. En in deze beteekenis wordt hier de term &#171; natuur &#187; aangewend. Daarom ook zegt Bo&#235;tius in hetzelfde boek (Over de trvee Naturen, 1e H.) dat &#171; de natuur het soortelijk verschil is dal aan ieder ding een vorm geeft. &#187; Het soortelijk verschil immers voltooit de begripsbepaling en wordt door den eigen vorm van het ding aangegeven. Het was dan ook beter voor de bepaling van &#171; persoon &#187;, die een afzonderlijk ding van een bepaald geslacht is, aan den naam &#171; natuur &#187; de voorkeur te geven boven den naam &#171; wezenheid &#187;, want &#171; wezenheid &#187; (essentia) komt van wezen of zijn (esse), dat het meest algemeen begrip is. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>1</articulus>
  <type>ad</type>
  <index>5</index>
  <reference>1.29.1.ad</reference>
  <nl>De ziel is een deel van de menschelijke natuur en blijft dus, ook wanneer zij afgescheiden is, uiteraard vereenigbaar. En daarom mag men niet zeggen dat zij een vereenlingde zelfstandigheid is in den zin van een hypostase of eerste zelfstandigheid, zooals dit evenmin kan gezegd worden van de hand of van welk deel van den mensch ook. En zoo is noch de bepaling noch de naam van persoon op haar toepasselijk. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>2</articulus>
  <type>arg</type>
  <index>1</index>
  <reference>1.29.2.arg</reference>
  <nl>Men beweert dat de persoon hetzelfde is als de hypostase, het zelfstandig-staande en de wezenheid. Bo&#235;tius immers zegt in het boek Over de twee Naturen (3e H.) dat de Grieken &#171; de vereenlingde zelfstandigheid in een redelijke natuur &#171; hypostase &#187; hebben genoemd. &#187; Dit nu geven wij te kennen door den naam &#171; persoon &#187;. Dus is persoon volstrekt hetzelfde als hypostase. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>2</articulus>
  <type>arg</type>
  <index>2</index>
  <reference>1.29.2.arg</reference>
  <nl>Zooals wij spreken van drie Personen in God, zoo spreken we ook van drie zelfstandig-staanden in God. Maar dit zou niet het geval zijn indien persoon en het zelfstandig-staande niet hetzelfde beduiden. Dus beteekenen persoon en het zelfstandig-staande hetzelfde. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>2</articulus>
  <type>arg</type>
  <index>3</index>
  <reference>1.29.2.arg</reference>
  <nl>In zijn Commentaar op de Kategorie&#235;n zegt Bo&#235;tius dat &#171; oesia &#187;, wat hetzelfde is als &#171; wezenheid &#187;, datgene beteekent wat uit stof en vorm is samengesteld. Wat nu samengesteld is uit stof en vorm is de zelfstandige eenling, die hypostase of persoon genoemd wordt. Het lijkt dus wel dat alle hierboven genoemde namen dezelfde beteekenis hebben. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>2</articulus>
  <type>arg</type>
  <index>4</index>
  <reference>1.29.2.arg</reference>
  <nl>Daar tegen kan men opwerpen wat Bo&#235;tius zegt in het boek Over de Twee Naturen (t. a. p.) : &#171; Geslachten en soorten staan zelfstandig zonder meer; eenlingen echter staan niet enkel zelfstandig, maar zijn ook nog subjekt. &#187; Nu komt van zelfstandige staan de naam &#171; zelfstandig-staande, &#187; zooals van het Latijnsche woord substare, dat subjekt-zijn beteekent, ook het woord &#171; substantia &#187;, d. i. zelfstandigheid of hypostase wordt afgeleid. Daar nu geslachten en soorten geen hypostase of persoon kunnen zijn, is het onmogelijk dat hypostase of persoon hetzelfde zijn als het zelfstandig-staande. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>2</articulus>
  <type>arg</type>
  <index>5</index>
  <reference>1.29.2.arg</reference>
  <nl>Bo&#235;tius zegt ook in zijn Commentaar op de Kategorie&#235;n, dat de stof &#171; hypostase &#187; genoemd wordt en de vorm &#171; oesiosis &#187;, d. i. het zelfstandig-staande. Maar noch vorm noch stof kunnen persoon genoemd worden. Dus is persoon niet hetzelfde als de overige hierboven vernoemde dingen. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>2</articulus>
  <type>co</type>
  <index>1</index>
  <reference>1.29.2.co</reference>
  <nl>Zooals de Wijsgeer zegt in het 5e Boek der Metaphysica (4e B., 8e H., n. 5), heeft &#171; zelfstandigheid &#187; een dubbele beteekenis. In de eene beteekenis genomen beduidt &#171; zelfstandigheid &#187; de watheid van een ding die door de bepaling wordt uitgedrukt. Zoo zeggen wij dat de bepaling van een ding de zelfstandigheid uitdrukt. Die zelfstandigheid heet bij de Grieken &#171; oesia &#187;, wat wij door het woord &#171; wezenheid &#187; kunnen weergeven. In de andere beteekenis genomen beduidt &#171; zelfstandigheid &#187; het subjekt of suppositum dat als zelfstandig-staande ding tot de Categorie &#171; zelfstandigheid &#187; behoort. Nemen we nu dit laatste in de algemeene beteekenis van zelfstandigheid, dan kunnen we het noemen &#233;n met een loutere begripsnaam die &#8217;n gedachteding beteekent, te weten &#171; subjekt &#187; of &#171; suppositum &#187;, &#233;n met drie zaaknamen die het werkelijke ding zelf beduiden, te weten &#171; natuurding, &#187; &#171; het zelfstandig-staande &#187; en &#171; hypostase &#187;, al naar gelang de zelfstandigheid onder een der drie volgende opzichten beschouwd wordt: in zoover immers die zelfstandigheid op zichzelf bestaat en niet in iets anders, noemt men haar &#171; het zelfstandig-staande &#187;; wij zeggen toch dat die dingen zelfstandig-staan die niet in een ander ding maar op zich zelf bestaan. In zoover zij echter in werkelijkheid draagster is van een gemeenschappelijke natuur, wordt zij &#171; natuurding &#187; genoemd; zoo is deze mensch een natuurding. In zoover zij ten slotte draagster is van bijkomstigheden, noemt men ze &#171; hypostase &#187; of &#171; zelfstandigheid &#187;. Datzelfde nu wat die drie namen beteekenen voor geheel de kategorie van zelfstandigheden in &#8217;t algemeen, beteekent de naam &#171; persoon &#187; voor het geslacht der redelijke zelfstandigheden. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>2</articulus>
  <type>ad</type>
  <index>1</index>
  <reference>1.29.2.ad</reference>
  <nl>Naar de eigen beteekenis van het woord beduidt &#171; hypostase &#187; bij de Grieken het zelfstandig individu. Maar het spraakgebruik heeft dien naam, om wille van zijn uitmuntendheid, toegekend aan den eenling van de redelijke natuur. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>2</articulus>
  <type>ad</type>
  <index>2</index>
  <reference>1.29.2.ad</reference>
  <nl>Zooals wij het meervoud gebruiken en spreken van drie personen en drie zelfstandig-staanden in God, Zoo spreken de Grieken van drie hypostasen. Nu komt weliswaar de naam zelfstandigheid, in de eigenlijke beteekenis van het woord, overeen met den naam hypostase. Maar omdat zelfstandigheid bij ons meerzinnig wordt gebruikt en nu eens de wezenheid, dan weer de hypostase beteekent, heeft men, om alle aanleiding tot vergissing te vermijden, boven den naam &#171; zelfstandigheid &#187; de voorkeur gegeven aan den naam &#171; zelfstandig-staande &#187;. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>2</articulus>
  <type>ad</type>
  <index>3</index>
  <reference>1.29.2.ad</reference>
  <nl>De wezenheid is eigenlijk datgene wat door de bepaling wordt uitgedrukt. Nu bevat de bepaling van een ding wel de soortelijke, maar niet de eenlingmakende beginselen. Derhalve beteekent &#171; wezenheid &#187; bij de dingen die uit stof en vorm zijn samengesteld, niet enkel den vorm noch alleen de stof, maar hetgeen uit stof en vorm in &#8217;t algemeen, als uit zijn soortelijke beginselen is samengesteld. Hetgeen echter uit deze stof en dezen vorm is samengesteld, is een hypostase of persoon. Want &#233;n zie1 &#233;n vleesch &#233;n beenderen behooren tot het wezen van den mensch, maar deze ziel en dit vleesch en deze beenderen behooren tot het wezen van dezen mensch. En daarom voegen &#171; hypostase &#187; en &#171; persoon &#187; aan de wezenheid de eenlingmakende beginselen toe, en zijn zij derhalve in de dingen die uit stof en vorm zijn samengesteld niet hetzelfde als de wezenheid, zooals wij vroeger gezegd hebben, wanneer wij handelden over Gods enkelvoudigheid (3e Kw., 3e Art.). </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>2</articulus>
  <type>ad</type>
  <index>4</index>
  <reference>1.29.2.ad</reference>
  <nl>Bo&#235;tius zegt dat geslachten en soorten zelfstandig staan, in dezen zin dat het aan sommige eenlingen eigen is zelfstandig te staan, doordat zij tot geslachten of soorten behooren die onder de kategorie &#171; zelfstandigheid &#187; vallen, echter niet alsof soorten en geslachten zelf zelfstandig zouden staan. Dit laatste werd door Plato voorgehouden die beweerde dat de soorten van de dingen afzonderlijk buiten de enkelingen zelfstandig staan. Aan dezelfde eenlingen komt het echter toe subjekt te zijn ten opzichte van de bijkomstigheden die niet tot de geslachten of soorten behooren. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>2</articulus>
  <type>ad</type>
  <index>5</index>
  <reference>1.29.2.ad</reference>
  <nl>Dat de eenling, die uit stof en vorm is samengesteld, drager kan zijn van de bijkomstigheid is toe te schrijven aan de stof.  Daarom ook zegt Bo&#235;tius in zijn boek Over de Drievuldigheid (2e H.) : &#171; Een enkelvoudige vorm kan geen subjekt zijn &#187;. Maar het zelfstandig staan betrekt de eenling van zijn vorm. Deze toch deelt zich niet mee aan een ding dat reeds zelfstandig staat, maar geeft aan de stof het daadwerkelijk zijn, waardoor de eenling het zelfstandig-staan bekomt. Dit is dus de reden waarom Bo&#235;tius den naam &#171; hypostase &#187; toekent aan de stof, en de &#171; oesiosis &#187; of &#171; het zelfstandig-staan &#187; aan den vorm, omdat nl. de stof het beginsel is van het subjekt-zijn en de vorm het beginsel van het zelfstandig-staan. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>3</articulus>
  <type>arg</type>
  <index>1</index>
  <reference>1.29.3.arg</reference>
  <nl>Men beweert dat men aan God den naam &#171; persoon &#187; niet mag toekennen. Dionysius immers zegt in zijn boek Over de goddelijke Namen (1e H.) : &#171; Over het algemeen mag men het niet wagen iets te zeggen van de bovenzelfstandige en verborgene Godheid, buiten hetgeen ons op goddelijke wijze in de heilige schriften is bekend gemaakt. &#187; Welnu de naam &#171; persoon &#187; is niet te vinden in de Heilige Schrift van Nieuw of Oud Testament. Dus mag de naam &#171; persoon &#187; van God niet gezegd worden. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>3</articulus>
  <type>arg</type>
  <index>2</index>
  <reference>1.29.3.arg</reference>
  <nl>In zijn boek Over de twee Naturen (3e H.) zegt Bo&#235;tius: &#171; De naam &#171; persona &#187; schijnt ontleend te zijn aan die &#171; personae &#187; (d. i. maskers), die in blij- en treurspelen zekere menschen voorstelden. Het Latijnsch woord &#171; persona &#187; immers komt van &#171; personare &#187; (weerklinken), omdat de klank zich krachtiger uitzette door de holrondheid van het masker. De Grieken noemen die maskers prosopa &#187; (eig. v&#243;&#243;r het gezicht), omdat zij op het aangezicht werden geplaatst en het gelaat v&#243;&#243;r de oogen bedekten. Iets dergelijks kan echter van God niet gezegd worden, tenzij misschien bij wijze van beeldspraak. Dus wordt de naam &#171; persoon &#187; alleen maar in overdrachtelijke zin op God toegepast. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>3</articulus>
  <type>arg</type>
  <index>3</index>
  <reference>1.29.3.arg</reference>
  <nl>Ieder persoon is een hypostase. Maar de naam &#171; hypostase &#187; schijnt niet toepasselijk te zijn op God. Want volgens Bo&#235;tius (t. a. p.) beteekent hij datgene wat drager is van de bijkomstigheden. Deze nu zijn er niet in God. Hieronymus eveneens zegt (15e Brief, aan Damasus) dat in den naam &#171; hypostase, het vergift schuilt onder den honig y. Dus mag men den naam &#171; persoon &#187; niet gebruiken om God te beteekenen. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>3</articulus>
  <type>arg</type>
  <index>4</index>
  <reference>1.29.3.arg</reference>
  <nl>Wanneer men aan een ding eene bepaling niet mag toekennen, dan mag men er evenmin datgene wat bepaald wordt aan toeschrijven. Welnu de hooger aangehaalde bepaling van persoon (1e Art.) mag aan God niet toegekend worden. Want het woord &#171; rede &#187; beduidt een discursief kennen en deze wijze van kennen kan aan God niet worden toegeschreven, zooals vroeger werd aangetoond (14e Kw., 7e Art.). Daarom zeggen we van God niet dat Hij een redelijke natuur is. Vervolgens zeggen we ook niet dat God een vereenlingde zelfstandigheid is, daar het eenlingmakende beginsel de stof is, terwijl God onstoffelijk is; en evenmin is Hij drager van bijkomstigheden, wat noodig is om zelfstandigheid te kunnen genoemd worden. Dus moet de naam &#171; persoon &#187; aan God niet worden toegekend. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>3</articulus>
  <type>sc</type>
  <index>1</index>
  <reference>1.29.3.sc</reference>
  <nl>Daartegenover staat echter wat er gezegd wordt in het Symbolum van Athanasius: &#171; Een ander is de persoon van den Vader, een ander die van den Zoon, een ander die van den Heiligen Geest &#187;. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>3</articulus>
  <type>co</type>
  <index>1</index>
  <reference>1.29.3.co</reference>
  <nl>Persoon beteekent hetgeen het volmaaktste is in geheel de natuur, wat nl. zelfstandig staat in een redelijke natuur. Nu moet al wat eenigszins volmaakt is aan God toegeschreven worden, daar zijn wezenheid alle volmaaktheid bezit. Daarom moet ook de naam &#171; persoon &#187; aan God toegekend worden; echter niet op de wijze waarop hij aan de geschapen dingen toekomt, maar op een verhevener wijze, evenals de andere namen, die wij aan de schepselen geven en op God toepassen, zooals wij aangetoond hebben, toen wij handelden over de goddelijke namen (13e Kw., 3e Art.). </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>3</articulus>
  <type>ad</type>
  <index>1</index>
  <reference>1.29.3.ad</reference>
  <nl>Hoewel de Heilige Schrift van Oud of Nieuw Testament God niet noemt met den &#171; Persoon &#187;, zien we toch dat zij dikwijls aan God toeschrijft wat die naam beteekent, nl. dat Hij het hoogste op zichzelf staande wezen is en het volmaaktst verstandelijke. Indien we echter voor God enkel die namen mochten gebruiken die de Heilige Schrift ons over God leert, dan zou dit voor gevolg hebben dat nooit iemand in een andere taal over God zou mogen spreken dan alleen in die waarin de Schriften van Oud of Nieuw Testament voor het eerst geschreven werden. Maar de noodzakelijkheid om met de ketters te redetwisten heeft er toe gedwongen nieuwe namen te vinden om het oude geloof uit te drukken. Ook moet men die nieuwigheid niet weren, daar zij niet in tegenspraak is met den zin van de chriften, en dus niet profaan, terwijl de Apostel in Zijn Eersten Brief aan Timotheus (6, 20) leert &#171; profane nieuwigheden te vermijden &#187;. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>3</articulus>
  <type>ad</type>
  <index>2</index>
  <reference>1.29.3.ad</reference>
  <nl>Al komt de naam &#171; persoon &#187; niet toe aan God wanneer we letten op datgene waaraan hij ontleend is, toch komt hij op uitnemende wijze aan God toe wanneer wij letten op de beteekenis die wij door dezen naam willen te kennen geven. Doordat immers in blij- en treurspelen sommige beroemde menschen werden voorgesteld, werd de naam &#171; persoon &#187; gebruikt om menschen die een zekere waardigheid bezitten aan te duiden. Zoo ontstond in de Kerk de gewoonte degenen die een waardigheid bekleeden personen te noemen. Daarom zijn er die den persoon als volgt bepalen: &#171; De persoon is een hypostase, onderscheiden door een eigenschap die een waardigheid insluit &#187;. En omdat het een groote waardigheid is zelfstandig te staan in een redelijke natuur, daarom wordt elke eenling in een redelijke natuur persoon genoemd, zooals wij gezegd hebben (1e Art.). Maar de waardigheid van de goddelijke natuur overtreft alle andere waardigheid, en daarom komt de naam &#171; persoon &#187; het meest aan God toe. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>3</articulus>
  <type>ad</type>
  <index>3</index>
  <reference>1.29.3.ad</reference>
  <nl>De naam &#171; hypostase &#187; komt aan God niet toe wanneer we letten op datgene waaraan de naam ontleend is, daar God geen subjekt is van bijkomstigheden. Maar hij komt wel aan God toe wanneer we letten op de beteekenis die we daardoor willen te kennen geven. Die naam immers wordt gebruikt om een zelfstandig-staand ding te beteekenen. Hieronymus nu zegt dat er onder dien naam venijn schuilt, omdat de ketters, vooraleer de Latijnen de beteekenis ervan ten volle kenden, door dien naam de eenvoudige lieden misleidden en hen er toe brachten om drie wezenheden te erkennen waar zij ook drie hypostasen aannamen. Immers de Grieksche naam &#171; hypostase &#187; beantwoordt aan den naam &#171; zelfstandigheid &#187;, die bij ons gewoonlijk den zin van &#171; wezenheid &#187; heeft. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>3</articulus>
  <type>ad</type>
  <index>4</index>
  <reference>1.29.3.ad</reference>
  <nl>God kan een redelijke natuur genoemd worden, in zoover de &#171; rede &#187; het overgaan van het een naar het andere niet insluit, maar de algemeene beteekenis heeft van &#171; verstandelijke natuur Hij kan echter geen eenling zijn in zoover het eenlingmakend beginsel de stof is, maar alleen in zoover de eenling iets onmededeelbaar is. De zelfstandigheid echter komt aan God toe in zoover zij beteekent &#171; op zichzelf bestaan &#187;. Sommigen nochtans beweren dat de hierboven aangehaalde bepaling door Bo&#235;tius gegeven, geen bepaling is van den persoon in den zin waarin wij spreken over de personen in God. En daarom heeft Richard van S. Victor (in zijn werk Over de Drievuldigheid, 4e B., 22e H.) die bepaling willen verbeteren en gezegd dat &#171; persoon &#187;, van God gezegd, het onmededeelbaar bestaan van de goddelijke natuur beteekent. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>4</articulus>
  <type>arg</type>
  <index>1</index>
  <reference>1.29.4.arg</reference>
  <nl>Men beweert dat de naam &#171; persoon &#187;, op God toegepast, niet de betrekking beteekent maar de zelfstandigheid. Augustinus immers zegt in het 7e boek Over de Drievuldigheid (6e H.) &#171; Wanneer we zeggen: de persoon van den Vader, dan beduiden we niets anders dan de zelfstandigheid van den Vader. Want de persoon verhoudt zich tot zichzelf, niet tot den Zoon &#187;. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>4</articulus>
  <type>arg</type>
  <index>2</index>
  <reference>1.29.4.arg</reference>
  <nl>De vraag: Wat? vraagt naar de wezenheid. Maar zooals Augustinus schrijft t. a. p. (4e en 6e H.), wanneer men zegt: &#171; Drie zijn er die getuigenis afleggen in den hemel: de Vader, het Woord en de Heilige Geest, &#187; en men vraagt : &#171; Wat zijn die drie? &#187;, dan antwoordt men: &#171; Drie personen. &#187; De naam persoon beteekent dus de wezenheid. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>4</articulus>
  <type>arg</type>
  <index>3</index>
  <reference>1.29.4.arg</reference>
  <nl>Volgens den Wijsgeer in het 4e Boek der Metaphysica (3e B., 7e H., n. 9) duidt de naam de bepaling aan. De bepaling nu van den persoon is: een vereenlingde zelfstandigheid in een redelijke natuur. De naam persoon beteekent dus de zelfstandigheid. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>4</articulus>
  <type>arg</type>
  <index>4</index>
  <reference>1.29.4.arg</reference>
  <nl>Bij menschen en engelen duidt de naam persoon geen betrekking aan, maar beteekent iets absoluuts. Moest hij dus in God een betrekking aanduiden, dan zou hij op dubbelzinnige wijze gebruikt worden voor God, menschen en engelen. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>4</articulus>
  <type>sc</type>
  <index>1</index>
  <reference>1.29.4.sc</reference>
  <nl>Daartegenover staat echter wat Bo&#235;tius zegt in zijn boek Over de Drievuldigheid (6e H.) : &#171; Elke naam die op de personen slaat, heteekent de betrekking &#187;. Er is echter geen enkel naam die meer op de personen slaat dan de naam &#171; persoon &#187;. De naam persoon beteekent dus de betrekking. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>4</articulus>
  <type>co</type>
  <index>1</index>
  <reference>1.29.4.co</reference>
  <nl>Waar het gaat over de beteekenis van den naam persoon in God, komt er hieruit een moeilijkheid voort dat die naam, in strijd met de natuur van de wezensnamen, in &#8217;t meervoud van drie gezegd wordt en anderzijds dat hij niet gebruikt wordt om een gericht-zijn op iets anders te beteekenen zooals de namen die een betrekking beduiden. Sommige waren dan ook van meening dat de naam &#171; persoon &#187;, uit zich zelf, enkel de wezenheid in God beteekent, zooals de naam &#171; God &#187; en de naam &#171; wijs &#187;; maar onder den druk van de ketterijen werd op bevel van het Concilie zijn beteekenis uitgebreid, zoodat hij ook van de betrekkingen kan gezegd worden, vooral wanneer hij in het meervoud gebruikt wordt of in verband met een naam die deelen veronderstelt; zoo b. v. wanneer we zeggen: drie personen, of nog: een andere persoon is de Vader, een andere de Zoon. In het enkelvoud echter beduidt hij hetzij het absolute, hetzij het betrekkelijke. &#8212; Maar die verklaring is niet afdoende. Want indien de naam &#171; persoon &#187;, naar zijn eigenlijke beteekenis, enkel de wezenheid in God zou kunnen beduiden, dan zou de zegswijze: drie personen, den laster van de ketters niet hebben doen ophouden, maar integendeel hun gelegenheid hebben geboden tot erger lastertaal. Daarom zegden anderen dat de naam &#171; persoon &#187; zoowel de wezenheid als de betrekking beteekent. Volgens sommigen onder hen beteekent hij rechtstreeks de wezenheid en zijdelings de betrekking. Persoon immers heet men wat op zich zelf &#233;&#233;n is (persona = per se una). De eenheid nu komt aan de wezenheid toe, terwijl door de woorden: op zich zelf, zijdelings de betrekking bedoeld wordt. De Vader wordt immers opgevat als op zich zelf zijnde, in zoover Hij door een betrekking onderscheiden is van den Zoon. Anderen integendeel zeiden dat de naam &#171; persoon &#187; rechtstreeks de betrekking beteekent en zijdelings de wezenheid, omdat in de begripsbepaling van persoon de natuur onrechtstreeks voorkomt. En dit is reeds dichter bij de waarheid. Om nu tot een klaar inzicht te komen in deze kwestie moeten we in acht nemen dat iets onder de beteekenis kan vallen van een minder algemeen begrip, dat nochtans niet valt onder de beteekenis van een meer algemeen begrip. Zoo hoort inderdaad redelijk tot het begrip mensch en niet tot het begrip dier. Een andere is dan ook de vraag naar de beteekenis van dier dan de vraag naar de beteekenis van dat bepaald dier, nl. de mensch. En zoo is eveneens de vraag naar de beteekenis van persoon, een andere dan deze naar de beteekenis van goddelijke persoon. Persoon immers in het algemeen beteekent de vereenlingde zelfstandigheid in een redelijke natuur, zooals gezegd werd (1e Art.). Een eenling nu is datgene wat in zich zelf onverdeeld is maar onderscheiden is van de anderen. In gelijk welke natuur dus beteekent persoon datgene wat in die natuur onderscheiden is. Zoo beteekent persoon in de menschelijke natuur dat vleesch en die beenderen en die ziel, dat is de eenlingmakende beginselen van den mensch. Wel behooren deze niet tot het begrip van persoon in het algemeen, maar zij behooren toch tot het begrip van menschelijk persoon. In God nu is er geen onderscheid tenzij door de oorsprongsbetrekkmgen, zooals vroeger werd aangetoond (28e Kw., 3e Art.). De betrekking is echter in God niet zooals een bijkomstigheid in een subjekt is, maar zij is de goddelijke wezenheid zelf. Ze is dan ook zelfstandig-staand zooals de goddelijke wezenheid zelf zelfstandig staat. En dus zooals de Godheid God is, zoo is ook het goddelijk Vaderschap God de Vader of de goddelijke persoon. Bijgevolg beteekent goddelijke persoon de betrekking als zelfstandig-staand. En daarom zeggen we dat de betrekking beteekend wordt als &#8217;n zelfstandigheid, die &#8217;n hypostase is welke zelfstandig staat in de goddelijke natuur, alhoewel datgene wat zelfstandig staat in de goddelijke natuur niet iets anders is dan de goddelijke natuur zelf. In dien zin nu is het waar dat de naam &#171; persoon &#187; rechtstreeks de betrekking beteekent, en de wezenheid zijdelings; echter niet de betrekking in zoover ze betrekking is, maar in zoover ze als hypostase beschouwd wordt. Eveneens beteekent die naam rechtstreeks de wezenheid en zijdelings de betrekking, in zoover de wezenheid hetzelfde is als de hypostase. Daar we nu de hypostasen in God opvatten als onderscheiden door de betrekking, valt de betrekking, als betrekking opgevat, zijdelings onder het begrip van persoon. Hierbij kunnen we nu aanmerken dat men de beteekenis van den naam &#171; persoon &#187; niet ten volle begrepen had v&#243;&#243;r de lasterlijke aanvallen van de ketters, en hem dan ook slechts gebruikte evenals een der andere volstrekte namen. Doch nadien heeft men hem ook aangewend om het betrekkelijke te beduiden, omdat zijne beteekenis zich daartoe leende; zoodat hij niet slechts krachtens het gebruik maar ook krachtens zijn beteekenis het betrekkelijke kan uitdrukken. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>4</articulus>
  <type>ad</type>
  <index>1</index>
  <reference>1.29.4.ad</reference>
  <nl>Door dezen naam &#171;persoon &#187; beduiden wij iets dat op zichzelf bestaat en niet iets dat gericht is op iets anders, omdat hij de betrekking beteekent niet in zoover ze betrekking is, maar in zoover ze een zelfstandigheid is of hypostase. En in dien zin zegt Augustinus dat de naam &#171; persoon &#187; de wezenheid beteekent, daar in God de wezenheid en de hypostase een en hetzelfde zijn, want in God is er geen verschil tusschen wat Hij is en waardoor Hij is. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>4</articulus>
  <type>ad</type>
  <index>2</index>
  <reference>1.29.4.ad</reference>
  <nl>&#171; Wat &#187; vraagt soms naar de natuur die door de begripsbepaling beteekend wordt. Zoo b. v. op de vraag : Wat is de mensch? luidt het antwoord: een redelijk en sterfelijk dier. Maar soms vraagt het naar den drager van de natuur. Zoo b. v. wanneer men vraagt: wat zwemt er in de zee? antwoordt men: de visch. En zoo, wanneer men vraagt: wat zijn die drie? luidt het antwoord: drie personen. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>4</articulus>
  <type>ad</type>
  <index>3</index>
  <reference>1.29.4.ad</reference>
  <nl>Door het begrip vereenlingde zelfstandigheid, d. i. onderscheidene en onmededeelbare zelfstandigheid, verstaat men in God de betrekking, zooals (in de Leerstelling) gezegd wordt. </nl>
  </lemma>
<lemma>
    <liber>1</liber>
  <quaestio>29</quaestio>
  <articulus>4</articulus>
  <type>ad</type>
  <index>4</index>
  <reference>1.29.4.ad</reference>
  <nl>Een begripsverschil in het minder algemeene veroorzaakt geen dubbelzinnigheid, wanneer het gaat over iets dat meer algemeen is. Inderdaad, alhoewel de eigen begripsbepaling van paard en ezel een verschillende is, worden deze toch op eenzinnige wijze &#171; dier &#187; genoemd, omdat de algemeene bepaling van dier op beiden toepasselijk is. Alhoewel dus de betrekking voorkomt in de begripsbepaling van &#171; goddelijke persoon &#187; en niet in die van &#171; engelachtige of menschelijke persoon &#187;, wordt daarom de naam &#171; persoon &#187; toch niet dubbelzinnig gebruikt. Nochtans wordt hij evenmin eenzinnig toegekend, daar er niets is dat eenzinnig van God en van de schepselen kan gezegd worden, zooals we vroeger reeds hebben aangetoond (13e Kw., 5e Art.). </nl>
  </lemma>
<lemma>
    <liber>1</liber>
  <quaestio>30</quaestio>
  <articulus />
  <type>pr</type>
  <index>1</index>
  <reference>1.30.pr</reference>
  <nl>Nu moeten we spreken over de veelheid van de personen en wij vragen ons af: 1e) Zijn er verscheidene personen in God? 2e) Hoeveel zijn er? 3e) Wat beteekenen de telwoorden omtrent God? 4e) Over de gemeenschappelijkheid van den naam &#171; persoon &#187;. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>1</articulus>
  <type>arg</type>
  <index>1</index>
  <reference>1.30.1.arg</reference>
  <nl>Men beweert dat we niet mogen aannemen dat er in God verscheidene personen zijn. De persoon is immers de vereenlingde zefstandigheid in een redelijke natuur. Indien er dus verscheidene personen in God zijn, dan zijn er ook verscheidene zelfstandigheden in God. Maar dat is ketterij. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>1</articulus>
  <type>arg</type>
  <index>2</index>
  <reference>1.30.1.arg</reference>
  <nl>De veelheid van volstrekte eigenschappen brengt geen onderscheid van personen met zich mee noch in God noch bij ons. Maar dan nog veel minder de veelheid van betrekkingen. Nu hebben we vroeger uiteengezet (28e Kw., 3e Art.) dat er in God geen andere veelheid is dan die van de betrekkingen. Men kan bijgevolg ook niet houden dat er in God vele personen zijn. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>1</articulus>
  <type>arg</type>
  <index>3</index>
  <reference>1.30.1.arg</reference>
  <nl>Bo&#235;tius zegt waar hij spreekt over God (in het 1e boek Over de Drievuldigheid, 3e H.) dat dit waarlijk &#233;&#233;n is, waarin geen getal is. Welnu de veelheid sluit het getal in. Dus is er geen veelheid van personen in God. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>1</articulus>
  <type>arg</type>
  <index>4</index>
  <reference>1.30.1.arg</reference>
  <nl>Waar er een getal is, daar is ook &#8217;n geheel en zijn er deelen. Zoo er dus in God een getal personen is, dan moeten wij ook aannemen dat er in God &#8217;n geheel en deelen zijn. Dit is echter in strijd met de goddelijke enkelvoudigheid. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>1</articulus>
  <type>sc</type>
  <index>1</index>
  <reference>1.30.1.sc</reference>
  <nl>Hiertegenover staat echter wat Athanasius zegt (in het Geloofssymbolum) : &#171; Een ander is de persoon van den Vader, een ander die van den Zoon, een ander die van den Heiligen Geest. &#187; Dus zijn de Vader en de Zoon en de Heilige Geest verscheidene personen. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>1</articulus>
  <type>co</type>
  <index>1</index>
  <reference>1.30.1.co</reference>
  <nl>Dat er in God verscheidene personen zijn volgt uit het voorgaande. We hebben immers aangetoond (29e Kw., 4e Art.) dat de naam &#171; persoon &#187; in God de betrekking voorstelt als iets dat zelfstandig staat in de goddelijke natuur. Nu hebben we tevens gezien (28e Kw., 1e, 3e en 4e Art.) dat er in God verscheidene werkelijke betrekkingen zijn. Waaruit volgt dat er verscheidene dingen zijn die Zelfstandig staan in de goddelijke natuur, d. i. dat er verscheidene personen zijn in God. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>1</articulus>
  <type>ad</type>
  <index>1</index>
  <reference>1.30.1.ad</reference>
  <nl>De zelfstandigheid komt in de bepaling van den persoon niet voor in zoover zij de wezenheid beteekent maar wel in zoover zij hiervan den drager of den zelfstandeling beduidt. Dit blijkt hieruit dat men er &#171; vereenlingde &#187; aan toevoegt. Om nu de zelfstandigheid in deze beteekenis te beduiden gebruiken de Grieken den naam &#171; hypostase &#187;. Zoo spreken zij van drie hypostasen gelijk wij van drie personen. Bij ons is echter de uitdrukking &#171; drie zelfstandigheden &#187; niet gebruikelijk, uit vrees dat men, wegens de dubbelzinnigheid van dit woord, er drie wezenheden zou onder verstaan. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>1</articulus>
  <type>ad</type>
  <index>2</index>
  <reference>1.30.1.ad</reference>
  <nl>De volstrekte eigenschappen, zooals de goedheid en de wijsheid, zijn in God niet aan elkaar tegengesteld, en zijn dan ook niet werkelijk van elkaar onderscheiden. Al is het hun dan ook eigen zelfstandig te staan, ze zijn toch niet verscheidene zelfstandigstaande dingen, d. i. verscheidene personen. In de geschapen wezens echter staan de volstrekte eigenschappen niet zelfstandig, hoewel ze werkelijk van elkaar onderscheiden zijn, zooals de witheid en de zoetheid. De betrekkelijke eigenschappen daarentegen zijn in God &#233;n zelfstandig-staande &#233;n werkelijk van elkaar onderscheiden, zooals we boven gezegd hebben (28e Kw., 3e Art. en 29e Kw., 4e Art.). Vandaar dat in God de veelheid van zulke eigenschappen de veelheid van personen kan teweegbrengen. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>1</articulus>
  <type>ad</type>
  <index>3</index>
  <reference>1.30.1.ad</reference>
  <nl>Om reden van Gods volmaakte eenheid en enkelvoudigheid is bij Hem alle veelheid van wat op volstrekte wijze wordt toegekend uitgesloten, echter niet de veelheid van betrekkingen. Want deze worden aan iets toegeschreven als een gericht-zijn-op-ietsanders en beduiden dan ook niet dat er een samenstelling is in het ding zelf waaraan ze worden toegekend, zooals Bo&#235;tius leert in hetzelfde boek (6e H.). </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>1</articulus>
  <type>ad</type>
  <index>4</index>
  <reference>1.30.1.ad</reference>
  <nl>Er zijn twee&#235;rlei getallen: het enkelvoudig of volstrekt getal, b. v. twee, drie, vier, en het getal dat in de getelde dingen is, b. v. twee menschen of twee paarden. Wanneer we nu in God het getal in volstrekten of abstracten zin nemen, dan is er niets op tegen dat er in God een geheel en deelen zouden zijn, want, zoo opgevat, zou dat alleen maar bestaan in de voorstelling van ons verstand, daar het getal, afgescheiden van de getelde dingen, enkel in het verstand is. Nemen we echter het getal zooals het in de getelde dingen is, dan is, voorzeker in de geschapen dingen, &#233;&#233;n een deel van twee, en twee van drie, zooals &#233;&#233;n mensch een deel is van twee menschen, en twee menschen van drie. Maar in God is dat niet het geval, want de Vader is zooveel als de geheele Drievuldigheid, zooals later duidelijk zal worden (42e Kw., 4e Art., Antw. op de 3e B.). </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>2</articulus>
  <type>arg</type>
  <index>1</index>
  <reference>1.30.2.arg</reference>
  <nl>Men beweert dat er in God meer dan drie personen zijn. Immers de veelheid van personen in God beantwoordt aan de veelheid van betrekkelijke eigenschappen, zooals gezegd werd (vorig Art.). Nu hebben we vroeger (28e Kw., 4e Art.) aangetoond dat er in God vier betrekkingen zijn, nl. het vaderschap, het zoonschap, de gemeenschappelijke aanademing en de voortkomst. Dus zijn er in God vier personen. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>2</articulus>
  <type>arg</type>
  <index>2</index>
  <reference>1.30.2.arg</reference>
  <nl>In God is de natuur niet m&#233;&#233;r onderscheiden van den wil dan zij het is van het verstand. Maar in God komt een persoon voort op de wijze die aan den wil eigen is, nl. als liefde, en een ander persoon komt voort op de wijze die eigen is aan de natuur, nl. als zoon. Dus komt er ook nog een persoon voort op de wijze die eigen is aan het verstand, nl. als woord, onderscheiden van de persoon die voortkomt op de wijze die eigen is aan de natuur, nl. als zoon. En daaruit volgt nogmaals dat er niet slechts drie personen in God zijn. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>2</articulus>
  <type>arg</type>
  <index>3</index>
  <reference>1.30.2.arg</reference>
  <nl>Hoe verhevener iets is onder de geschapen dingen hoe meer innerlijke werkingen het heeft. Zoo heeft de mensch boven de zintuigelijke wezens het verstandelijk kennen en het willen. Maar God is oneindig verheven boven alle schepselen. Dus komen er in Hem personen voort niet alleen op de wijze die eigen is aan den wil en op de wijze die eigen is aan het verstand, maar op een oneindig aantal andere wijzen. Dus is er in God een oneindig aantal personen. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>2</articulus>
  <type>arg</type>
  <index>4</index>
  <reference>1.30.2.arg</reference>
  <nl>Omdat Hij de oneindige goedheid is, deeld de Vader zichzelf op oneindige wijze mee door een goddelijken persoon voort te brengen. Maar ook de Heilige Geest is oneindig goed. Dus brenght ook de Heilige Geest een goddelijken persoon voort, en deze op zijn beurt een anderen, en aldus tot in &#8217;t oneindige. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>2</articulus>
  <type>arg</type>
  <index>5</index>
  <reference>1.30.2.arg</reference>
  <nl>Al wat onder een bepaald getal bevat is, is gemeten, want het getal is een soort maat. Maar de goddelijke personen zijn onmetelijk, zooals blijkt uit hetgeen Athanasius zegt (in het Geloofssymbolum) : &#171; Onmetelijk is de Vader, onmetelijk de Zoon, onmetelijk de Heilige Geest &#187; Zij zijn dus niet onder het getal drie bevat. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>2</articulus>
  <type>sc</type>
  <index>1</index>
  <reference>1.30.2.sc</reference>
  <nl>Dit strijdt echter met wat Joannes schrijft in zijn Eersten Brief (5, 7) : &#171; Drie zijn er die getuigenis afleggen in den hemel: de Vader, het Woord en de Heilige Geest &#187;. En op de vraag: &#171; wat zijn er drie. &#187; wordt geantwoord: &#171; drie personen &#187;, zooals Augustmus zegt in het 7e boek Over de Drievuldigheid (4e en 6e H.). Er zijn dus slechts drie personen in God. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>2</articulus>
  <type>co</type>
  <index>1</index>
  <reference>1.30.2.co</reference>
  <nl>Uit hetgeen we gezien hebben volgt dat we niet meer dan drie personen in God mogen aannemen. We hebben immers aangetoond (vorig Art.) dat de verscheidene personen verscheidene zelfstandig-staande betrekkingen zijn, werkelijk onderscheiden van elkaar. Nu kan een werkelijk onderscheid tusschen de goddelijke betrekkingen enkel hierop berusten dat zij in betrekkingsverhouding aan elkaar tegengesteld zijn. Dus moeten twee aan elkaar tegengestelde betrekkingen aan twee personen toekomen: zijn echter sommige betrekkingen niet aan elkaar tegengesteld, dan komen zij noodzakelijk aan denzelfden persoon toe. Daar nu het vaderschap en het zoonschap aan elkaar tegengestelde betrekkingen zijn, behooren zij noodzakelijk tot twee personen. Het zelfstandig-staande vaderschap is dus de persoon van den Vader, en het zelfstandig-staande zoonschap is de persoon van den Zoon. De twee andere betrekkingen zijn echter aan geen van de twee voornoemde betrekkingen tegengesteld, maar ze zijn wel aan elkaar tegengesteld. Het is derhalve onmogelijk dat beiden aan &#233;&#233;n persoon toekomen. Dus moet of wel &#233;&#233;n van hen toekomen aan beide voormelde personen, of wel hoort de eene toe aan den eenen persoon en de andere aan den anderen. Nu kan onmogelijk de voortkomst toekomen &#233;n aan den Vader &#233;n aan den Zoon of aan &#233;&#233;n van beiden, want daaruit zou volgen dat de verstandelijke voortkomst, die de voortbrenging is in God en waarop het vaderschap en het zoonschap gegrond zijn, zou ontstaan uit de voortkomst van de liefde waarop de aanademing en de voortbrachte zouden aldus voortkomen van den aanademenden persoon, wat in strijd is met hetgeen boven werd uiteengezet (27e Kw., 3e Art., Antw. op de 3e Bed.). Er blijft dus over dat de aanademing &#233;n aan den persoon van den Vader &#233;n aan den persoon van den Zoon toekomt, daar zij noch aan het vaderschap noch aan het zoonschap door betrekkingsverhouding is tegengesteld. En bijgevolg zal de voortkomst aan een anderen persoon loekomen, nl. aan den persoon van den Heiligen Geest, die bij wijze van liefde voortkomt, zooals vroeger aangetoond werd (t. a. p. 4e Art.). We moeten dus besluiten dat er in God slechts drie personen zijn, nl. de Vader, de Zoon en de Heilige Geest. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>2</articulus>
  <type>ad</type>
  <index>1</index>
  <reference>1.30.2.ad</reference>
  <nl>Wel zijn er in God vier betrekkingen maar &#233;&#233;n onder hen, nl. de aanademing, kan niet gescheiden worden van den persoon van den Vader en van den Zoon, doch komt aan beiden toe. En daarom, al is zij dan ook een betrekking, wordt zij toch niet &#171; eigenschap &#187; genoemd, omdat zij niet uitsluitend aan &#233;&#233;n persoon toekomt; evenmin is zij een &#171; persoonlijke betrekking &#187; te noemen, d. i. een betrekking die een persoon daarstelt. Maar de andere drie betrekkingen, nl. het vaderschap, het zoonschap en de voortkomst, worden &#171; persoonlijke betrekkingen &#187; genoemd, omdat zij de personen daarstellen. Want het vaderschap is de persoon van den Vader, het zoonschap de persoon van den Zoon, de voortkomst de persoon van den Heiligen Geest. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>2</articulus>
  <type>ad</type>
  <index>2</index>
  <reference>1.30.2.ad</reference>
  <nl>Hetgeen voortkomt op de wijze die eigen is aan het veistand, d. i. als woord, komt, evenals hetgeen voortgebracht woidt op de wijze die eigen is aan de natuur, in gelijkenis voort; daarom hebben we boven gezegd (27e Kw., 2e Art. en 28e Kw., 4e Art.) dat de voortkomst van het goddelijk Woord juist 'n voortbrenging is op de wijze eigen aan de natuur. De liefde echter als zoodanig komt niet voort in gelijkenis met datgene waaruit zij voortvloeit, hoewel in God ook de liefde, in zoover zij goddelijk is, tot de wezenheid behoort. En daarom wordt de voortkomst van de liefde in God geen voortbrenging of geboorte genoemd. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>2</articulus>
  <type>ad</type>
  <index>3</index>
  <reference>1.30.2.ad</reference>
  <nl>Daar de mensch volmaakter is dan de andere zintuigelijke wezens, heeft hij ook meer innerlijke werkingen, omdat nl. zijn volmaaktheid er eene van samengestelden aard is. Vandaar dat de engelen, die volmaakter en enkelvoudiger zijn dan de mensch, minder innerlijke werkingen hebben dan deze laatste, want zij bezitten noch verbeelding, noch zintuigen of dergelijke. Maar in God is er in werkelijkheid slechts &#233;&#233;n werking, en die is zijn wezenheid zelf. Hoe er nochtans in God twee voortkomsten zijn, hebben we vroeger uiteengezet (27e Kw., 3e en 5e Art.). </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>2</articulus>
  <type>ad</type>
  <index>4</index>
  <reference>1.30.2.ad</reference>
  <nl>Deze bedenking zou opgaan, moest de goedheid van den Heiligen Geest numeriek onderscheiden zijn van die van den Vader. Want dan zouden we moeten aannemen dat zooals de Vader door zijn goedheid een goddelijken persoon voortbrengt, zoo ook de Heilige Geest. Nu komt echter &#233;&#233;n en dezelfde goedheid toe aan den Vader en aan den Heiligen Geest. Daarbij wordt er alleen een onderscheid teweeggebracht door betrekkingen van de personen. Zoo komt derhalve de goedheid aan den Heiligen Geest toe als verkregen van een ander, en aan den Vader als aan dengene door wien ze aan een ander wordt meegedeeld. Integendeel laat het tegengesteld zijn van de betrekkingen niet toe dat de betrekking van den Heiligen Geest zou samengaan met een betrekking van beginsel ten opzichte van een goddelijken persoon, daar de Heilige Geest zelf voortkomt van de andere personen die in God kunnen bestaan. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>2</articulus>
  <type>ad</type>
  <index>5</index>
  <reference>1.30.2.ad</reference>
  <nl>Een bepaald getal &#8212; wanneer men hierdoor een enkelvoudig getal verstaat dat alleen maar bestaat in de opvatting van ons verstand &#8212; wordt door de eenheid gemeten. Wanneer we echter het getal zooals het in de dingen zelf is op de goddelijke personen toepassen, dan kan er geen spraak zijn van maat of meten, omdat deze drie personen even groot zijn, zooals verder zal blijken (42e Kw., 1e en 4e Art.). Want hetzelfde wordt niet met hetzelfde gemeten. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>3</articulus>
  <type>arg</type>
  <index>1</index>
  <reference>1.30.3.arg</reference>
  <nl>Men beweert dat de telwoorden in God iets werkelijks beduiden. Gods eenheid immers is zijn wezenheid. Nu is elk getal &#8217;n herhaalde eenheid. Dus beteekent in God elk getal zijn wezenheid, en beduidt bijgevolg iets werkelijks. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>3</articulus>
  <type>arg</type>
  <index>2</index>
  <reference>1.30.3.arg</reference>
  <nl>Alles wat van God en van de schepselen gezegd wordt, komt op een verhevener wijze aan God toe dan aan de schepselen. In de schepselen nu beduiden de telwoorden iets werkelijks. Dus nog veel meer in God. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>3</articulus>
  <type>arg</type>
  <index>3</index>
  <reference>1.30.3.arg</reference>
  <nl>Gesteld dat de telwoorden in God geen werkelijkheid beduiden, maar enkel gebruikt worden om iets uit te sluiten, zooals de veelheid de eenheid en de eenheid de veelheid uitsluit, dan zou ons verstand in een kring ronddraaien, waardoor het elke uitleg ijdel zou vinden of niets als zeker zou aanvaarden. Dit is echter niet aannemelijk. Dus moet men besluiten dat de telwoorden in God iets werkelijks beduiden. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>3</articulus>
  <type>sc</type>
  <index>1</index>
  <reference>1.30.3.sc</reference>
  <nl>Maar hiertegenover staat, dat Hilarius zegt in het 4e boek Over de Drievuldigheid (n. 17) : &#171; De gemeenschap, dit is de veelheid, die wij belijden, laat niet toe te denken aan alleen-zijn of eenzaamheid. &#187; En Ambrosius leert in zijn boek Over het Geloof (1e B., 2e H.) : &#171; Wanneer we zeggen dat er &#233;&#233;n God is, dan sluit de eenheid de veelheid van goden uit, maar beteekent geen hoeveelheid in God. &#187; Daaruit schijnt dus wel te volgen dat zulke benamingen op God worden toegepast om iets van God verwijderd te houden echter niet om iets te beduiden dat werkelijk in God is. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>3</articulus>
  <type>co</type>
  <index>1</index>
  <reference>1.30.3.co</reference>
  <nl>De Magister leert in de Sententies (1e B., 24e dist.) dat de telwoorden niet iets werkelijks in God beduiden, maar enkel beteekenen dat we iets aan God niet mogen toekennen. Anderen echter beweren het tegendeel. Om in deze kwestie kaarheid te brengen bedenke men dat elke veelheid het gevolg is van een verdeeling. Nu is er een dubbele deeling van het uitgestrekte; op deze verdeeling steunt het getal, dat een soort is van hoegrootheid. Zulk getal treft men dan ook slechts aan in de stoffelijke dingen die eene hoegrootheid bezitten. De andere verdeeling is er eene naar den vorm, waardoor men tegenovergestelde of geheel verschillende vormen bekomt. Deze verdeeling heeft als gevolg een veelheid die niet in een bepaald geslacht kan gerangschikt worden, maar die bij de transcendenten behoort, zooals het zijnde in &#233;&#233;n en veel verdeeld wordt. Zulke veelheid treft men enkel aan in de onstoffelijke dingen. Sommigen nu, alleen acht gevend op die veelheid die een soort is van onderbroken hoegrootheid, en inziende dat er in God geen onderbroken hoegrootheid is, hielden staande dat de telwoorden niets iets werkelijks in God beduiden, maar iets van Hem verwijderd houden. Anderen echter, met het oog op dezelfde hoegrootheid, betoogden dat evenals de wetenschap aan God wordt toegeschreven in zoover zij in eigenlijken zin wetenschap is, echter niet in zoover zij tot een geslacht behoort, daar er in God geen hoedanigheid is, zoo ook het getal aan God wordt toegekend in zoover het in eigenlijken zin getal is, echter niet in zoover het behoort tot een geslacht, nl. tot de hoegrootheid. Wij echter houden het ervoor dat de telwoorden, wanneer zij aan God worden toegesdhreven, niet ontleend worden aan het getal dat een soort van hoegrootheid is. Zoo immers zouden zij van God enkel in overdrachtelijken zin gezegd worden, zooals andere lichamelijke eigenschappen als de breedte, de lengte en dergelijke. Maar zij worden ontleend aan die veelheid die transcendent is. De veelheid nu in dezen laatsten zin opgevat verhoudt zich tot de vele dingen waaruit zij bestaat zooals het &#233;&#233;ne, dat met het zijnde omkeerbaar is, zich verhoudt tot het zijnde. We hebben nu vroeger in de kwestie over Gods eenheid (11e Kw., 1e Art.) aangetoond dat dit &#233;&#233;ne niets toevoegt aan het zijnde behalve de ontkenning van een verdeeling. E&#233;n immers beteekent het zijnde voor zoover het onverdeeld is. Zegt men dus van een ding, wat het ook zij, dat het &#233;&#233;n is, dan beduidt men dat het iets onverdeeld is. Zeggen we b. v. van den mensch dat hij &#233;&#233;n is, dan beduiden we daarmee de onverdeelde natuur of zelfstandigheid van den mensch. Eveneens wanneer wij spreken van vele dingen; dan beteekent de veelheid deze dingen voor zoover elk afzonderlijk onverdeeld is. Het getal daarentegen dat een soort is van hoegrootheid beduidt een zekere bijkomstigheid die aan het zijnde wordt toegevoegd, en zoo insgelijks het &#233;&#233;ne dat het beginsel is van het getal. Bijgevolg beteekenen de telwoorden in God datgene waarvan zij gezegd worden, en buiten dat voegen zij er niets aan toe tenzij een ontkenning, zooals aangetoond werd; en in dezen zin is het waar wat de Magister in de Sententies zegt. Zoo wanneer wij zeggen: &#171; de wezenheid is &#233;&#233;n, &#187; beduidt &#233;&#233;n de onverdeelde wezenheid; zeggen we: &#171; de persoon is &#233;&#233;n, &#187; dan beteekent &#233;&#233;n den onverdeelden persoon; zeggen we: &#171; er zijn vele personen, &#187; dan beteekenen we die personen voor zoover elk hunner afzonderlijk onverdeeld is, daar het tot het begrip zelf van de veelheid behoort dat zij uit eenheden is samengesteld. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>3</articulus>
  <type>ad</type>
  <index>1</index>
  <reference>1.30.3.ad</reference>
  <nl>Daar het &#233;&#233;ne transcendent is, is het algemeener dan de zelfstandigheid en de betrekking: hetzelfde geldt voor de veelheid. Derhalve kunnen die namingen aangewend worden om in God hetzij de zelfstandigheid, hetzij de betrekking te beduiden, naar gelang van de zaak waarover gesproken wordt. Zij voegen evenwel uit kracht van de hun eigen beteekenis aan de wezenheid of aan de betrekking de ontkenning toe van een verdeeling, zooals we hebben uiteengezet (in de Leerstelling.). </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>3</articulus>
  <type>ad</type>
  <index>2</index>
  <reference>1.30.3.ad</reference>
  <nl>De veelheid die in de geschapen dingen iets werkelijks beteekent is een der soorten van de hoegrootheid; en deze komt niet in aanmerking om iets van God te zeggen, doch alleen de transcendenteele veelheid die, behoudens het onverdeeld-zijn van elk ding, niets toevoegt aan de dingen waarvan zij gezegd wordt. Zulke veelheid wordt aan God toegeschreven. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>3</articulus>
  <type>ad</type>
  <index>3</index>
  <reference>1.30.3.ad</reference>
  <nl>Het &#233;&#233;ne sluit niet de veelheid uit, maar de verdeeling, die naar het begrip het &#233;&#233;ne of de veelheid voorafgaat. De veelheid op hare beurt sluit niet de eenheid uit, maar wel de verdeeling aangaande ieder van de dingen waaruit de veelheid bestaat. Dit hebben we reeds vroeger uiteengezet waar we handelden over de goddelijke eenheid (11e Kw., 2e Art., Antw. op de 4e Bed.). De gezaghebbende teksten echter die men tegen de bedenkingen aanvoert hebben geen afdoende bewijskracht. Immers, wel sluit de veelheid het alleen-zijn uit en de eenheid de veelheid van g&#243;den. Maar hieruit volgt niet dat die namen enkel dat beteekenen. Want wit sluit zwart uit, maar toch zegt wit meer dan enkel het uitsluiten van zwart. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>4</articulus>
  <type>arg</type>
  <index>1</index>
  <reference>1.30.4.arg</reference>
  <nl>Men beweert dat de naam &#171; persoon &#187; niet gemeen kan zijn aan de drie personen. Immers behalve de wezenheid is er niets gemeen aan de drie personen. Maar de naam &#171; persoon &#187; beteekent niet rechtstreeks de wezenheid. Dus is hij niet gemeen aan de drie personen. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>4</articulus>
  <type>arg</type>
  <index>2</index>
  <reference>1.30.4.arg</reference>
  <nl>Gemeenschappelijk staat tegenover onmededeelbaar. Nu behoort onmededeelbaar-zijn tot het begrip zelf van persoon, zooals blijkt uit de hierboven aangehaalde bepaling van Richard van S. Victor (29e Kw., 3e Art., Antw. op de 4e B.). De naam &#171; persoon &#187; is dus niet aan de drie personen gemeen. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>4</articulus>
  <type>arg</type>
  <index>3</index>
  <reference>1.30.4.arg</reference>
  <nl>Indien hij gemeen is aan de drie, dan is die gemeenschappelijkheid er eene naar de zaak of naar het begrip. Het kan er echter geene zijn naar de zaak; want aldus zouden de drie personen maar &#233;&#233;n persoon zijn. Het kan er ook geene zijn naar het begrip alleen; dan zou immers de persoon iets algemeen zijn, terwij er in God niets algemeen noch particulier is, noch geslacht noch soort, zooals vroeger werd aangetoond (3e Kw., 3e Art.). Dus is de naam &#171; persoon &#187; niet gemeen aan de drie personen. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>4</articulus>
  <type>sc</type>
  <index>1</index>
  <reference>1.30.4.sc</reference>
  <nl>Daartegenover staat echter wat Augustinus zegt in het 7e boek Over de Drievuldigheid (4e en 6e H.), dat nl. op de vraag: &#171; wat zijn die drie? &#187; er geantwoord wordt: &#171; drie personen, &#187; daar zij het persoon-zijn gemeen hebben. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>4</articulus>
  <type>co</type>
  <index>1</index>
  <reference>1.30.4.co</reference>
  <nl>Het spraakgebruik zelf wijst er op dat de naam &#171; persoon &#187; aan de drie personen gemeen is in de uitdrukking &#171; drie personen &#187;, zooals de uitdrukking &#171; drie menschen &#187; aantoont dat &#171; mensch &#187; aan de drie gemeen is. Het kan echter geen gemeenschap zijn naar de zaak zooals voor de &#233;&#233;ne wezenheid die gemeen is aan de drie personen. Hieruit zou immers volgen dat er maar &#233;&#233;n persoon is voor de drie, zooals er ook maar &#233;&#233;ne wezenheid is. Welke gemeenschap het echter is, dit werd door hen die deze kwestie onderzocht hebben op verschillende wijze uitgelegd. Sommigen zeiden dat het een ontkenningsgemeenschap is, omdat er in de bepaling van den persoon &#171; onmededeelbaar &#187; staat. Anderen echter beweerden dat het een logische begripsgemeenschap is, omdat er in de bepaling van den persoon &#171; eenling &#187; staat; zoo zou men b. v. kunnen zeggen dat soort-zijn gemeen is aan paard en os.  Doch beide verklaringen zijn uitgesloten door het feit dat de naam &#171; persoon &#187; geen ontkenningsnaam is of ook geen logische begripsnaam, maar een zaaknaam. Daarom leggen wij het aldus uit: ook op de menschen toegepast, is de naam &#171; persoon &#187; gemeen door begripsgemeenschap, niet zooals het geslacht of de soort, maar zooals &#171; de onbepaalde eenling. &#187; De namen immers van geslachten of soorten zooals &#171; mensch &#187; of &#171; dier &#187; worden gebruikt om de gemeenschappelijke naturen te beteekenen, echter niet de logische begrippen van die gemeenschappelijke naturen, die door de namen &#171; geslacht &#187; of &#171; soort &#187; worden beteekend. Doch de onbepaalde eenling, zooals &#171; zeker mensch &#187;, beteekent de gemeenschappelijke natuur met die bepaalde wijze van zijn die aan de enkelingen toekomt, nl. als iets dat zelfstandig-staat en van anderen onderscheiden is. Door den naam van &#171; dezen bepaalden eenling &#187; daarentegen wordt juist dat bepaalde beduid dat het onderscheid teweegbrengt, zooals door den naam Socrates dat vleesch en die beenderen. Nu is er echter nog dit verschil dat &#171; zeker mensch &#187; de natuur of den eenling naar de natuur beteekent met die wijze van zijn die aan de enkelingen toekomt, terwijl de naam &#171; persoon &#187; niet gebruikt wordt om den eenling naar de natuur te beteekenen, maar om het ding te beduiden dat zelfstandig-staat in zulke natuur. Dit nu hebben al de goddelijke personen gemeen naar het begrip dat ieder van hen zelfstandig staat in de goddelijke natuur en onderscheiden is van de andere. En aldus is de naam &#171; persoon &#187; aan de drie personen gemeen naar het begrip. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>4</articulus>
  <type>ad</type>
  <index>1</index>
  <reference>1.30.4.ad</reference>
  <nl>Deze bedenking gaat uit van de veronderstelling dat er een gemeenschap is naar de zaak. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>4</articulus>
  <type>ad</type>
  <index>2</index>
  <reference>1.30.4.ad</reference>
  <nl>Alhoewel de persoon onmededeelbaar is, kan toch dat onmededeelbaar-zijn als bestaanswijze aan velen gemeen zijn. </nl>
  </lemma>
<lemma>
    <liber>1</liber>
  <quaestio>30</quaestio>
  <articulus>4</articulus>
  <type>ad</type>
  <index>3</index>
  <reference>1.30.4.ad</reference>
  <nl>Alhoewel het hier gaat over een gemeenschap naar het begrip en niet naar de zaak, volgt daar niet uit dat er in God iets algemeen zou zijn of particulier, of geslacht of soort, zoowel omdat, ook waar het gaat over menschen, de gemeenschap van persoon er geene is van geslacht of soort, als omdat de goddelijke personen &#233;&#233;n zijn hebben; het geslacht echter of de soort of iets algemeen, wat het ook zij, wordt toegekend aan velen die naar het zijn verschillen. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus />
  <type>pr</type>
  <index>1</index>
  <reference>1.31.pr</reference>
  <nl>Nu zullen we handelen over hetgeen behoort tot de eenheid en de veelheid in het goddelijke. Daaromtrent stellen we vier vragen: 1e) Over den naam &#171; drievuldigheid &#187; zelf. 2e) Mag men zeggen: de Zoon is een andere dan de Vader? 3e) Mag men een woord met exclusieve beteekenis, dat het anders-zijn schijnt uit te sluiten, voegen bij een wezensnaam van God. 4e) Mag men het voegen bij een persoonsterm ? </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>1</articulus>
  <type>arg</type>
  <index>1</index>
  <reference>1.31.1.arg</reference>
  <nl>Men beweert dat er geen drievuldigheid bestaat in God. Iedere naam toch van God beteekent iets zelfstandigs of iets betrekkelijks. De naam &#171; drievuldigheid &#187; echter beteekent niet de zelfstandigheid; dan zou hij immers gezegd worden van ieder der personen. Evenmin beteekent hij een betrekking, daar hij, volgens de naam luidt, geen gericht-zijn op iets anders uitdrukt. Dus mag men den naam &#171; drievuldigheid &#187; niet gebruiken voor God. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>1</articulus>
  <type>arg</type>
  <index>2</index>
  <reference>1.31.1.arg</reference>
  <nl>Daar de naam &#171; drievuldigheid &#187; een veelheid aanduidt, is hij blijkbaar een verzamelnaam. Doch een dergelijke naam is niet geschikt voor God. Want de eenheid die door een verzamelnaam wordt uitgedrukt is de minste eenheid, terwijl in God de grootste eenheid is. Dus is de naam &#171; drievuldigheid &#187; niet geschikt voor God. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>1</articulus>
  <type>arg</type>
  <index>3</index>
  <reference>1.31.1.arg</reference>
  <nl>Al wat drie is, is driedubbel. In God echter is er niets driedubbel, omdat driedubbel een soort van ongelijkheid is. Dus is er in God geen drieheid of &#171; drievuldigheid. &#187; </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>1</articulus>
  <type>arg</type>
  <index>4</index>
  <reference>1.31.1.arg</reference>
  <nl>Alles wat in God bestaat, is bevat in de eenheid van de goddelijke wezenheid, omdat God zijn wezenheid is. Indien er dus drieheid in God is, dan moet het zijn in de eenheid van de goddelijke wezenheid, en aldus zullen er in God drie wezens-eenheden zijn, wat ketterij is. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>1</articulus>
  <type>arg</type>
  <index>5</index>
  <reference>1.31.1.arg</reference>
  <nl>Wanneer er iets wordt gezegd van God, dan wordt het konkrete gezegd van het abstrakte, b. v. de Godheid is God en het Vaderschap is de Vader. Welnu de drievuldigheid is niet drie, want aldus zouden er in God negen dingen zijn, wat valsch is. Dus moet men den naam drievuldigheid niet gebruiken voor God. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>1</articulus>
  <type>sc</type>
  <index>1</index>
  <reference>1.31.1.sc</reference>
  <nl>Daartegenover staat wat Athanasius zegt (in het Symbolum) dat &#171; de eenheid in de drieheid en de drieheid in de eenheid moet vereerd worden. &#187; </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>1</articulus>
  <type>co</type>
  <index>1</index>
  <reference>1.31.1.co</reference>
  <nl>De naam &#171; drievuldigheid &#187; beteekent in God een bepaald aantal personen. Evenals men dus in God een veelheid van personen aanneemt, kan men ook den naam &#171; drievuldigheid &#187; gebruiken, want de naam &#171; drievuldigheid &#187; beteekent op bepaalde wijze wat &#171; veelheid &#187; op onbepaalde wijze beduidt. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>1</articulus>
  <type>ad</type>
  <index>1</index>
  <reference>1.31.1.ad</reference>
  <nl>De Latijnsche naam &#171; trinitas &#187; (drievuldigheid) beteekent volgens de woordafleiding &#233;&#233;n wezenheid van drie personen, voor zoover men door &#171; trinitas &#187; &#171; trium unitas &#187; d. i. eenheid van drie of drie&#235;enheid zegt. Naar den eigen zin van het woord echter beteekent het veeleer het aantal personen van &#233;&#233;n wezenheid. En daarom kunnen we niet zeggen dat de Vader de drievuldigheid is, daar Hij geen drie personen is. Nochtans beteekent het niet de persoonsbetrekkingen zelf, maar eerder het aantal personen die in betrekking staan tot elkaar. Vandaar dat het, naar den naam, geen betrekking aanduidt. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>1</articulus>
  <type>ad</type>
  <index>2</index>
  <reference>1.31.1.ad</reference>
  <nl>Een verzamelnaam dekt twee dingen: een veelheid van zelfstandelingen en een zekere eenheid, te weten die van een zekere orde. Een volk immers is een veelheid van menschen gevat in een zekere orde. Wat het eerste betreft, komt de naam &#171; drievuldigheid &#187; dus overeen met de andere verzamelnamen, doch wat het tweede betreft is er een verschil, omdat er in de goddelijke Drievuldigheid niet alleen een orde-eenheid maar buitendien ook een wezenseenheid is. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>1</articulus>
  <type>ad</type>
  <index>3</index>
  <reference>1.31.1.ad</reference>
  <nl>&#171; Drievuldigheid &#187; wordt in volstrekten zin gebruikt. Het beteekent immers het getal van drie personen. Driedubbel echter beteekent een verhouding van ongelijkheid. Het is immers een soort van ongelijke verhouding, zooals blijkt uit Bo&#235;tius in zijn Arithmetica (1e B., 23e H.). En aldus is er in de Godheid geen driedubbel-zijn maar drievuldigheid. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>1</articulus>
  <type>ad</type>
  <index>4</index>
  <reference>1.31.1.ad</reference>
  <nl>Door goddelijke Drievuldigheid wordt te kennen gegeven &#233;n het aantal &#233;n de getelde personen. Wanneer we dus spreken van drieheid in eenheid, dan stellen we geen getal in de eenheid van het wezen, alsof het driemaal &#233;&#233;n zou zijn, doch we stellen de getelde personen in de eenheid van de natuur. Aldus wordt er ook gezegd dat de zelfstandelingen van een natuur in deze natuur zijn. En we zeggen ook andersom dat de eenheid in e drieheid is, zooals we zeggen dat de natuur in de zelfstandelingen is. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>1</articulus>
  <type>ad</type>
  <index>5</index>
  <reference>1.31.1.ad</reference>
  <nl>Wanneer we heggen dat de drievuldigheid drie is, beduiden we door dit getal de vermenigvuldiging van hetzelde getal met zichzelf; wanneer we immers van iets zeggen dat het drie is, beduiden we daardoor een onderscheid van zelfstandelingen in datgene wat drie genoemd wordt. Men mag dus niet zeggen dat de drievuldigheid drie is, want indien de drievuldigheid drie was, zouden we daaruit moeten besluiten dat er drie dragers van de drievuldigheid zijn. Aldus wanneer men zegt dat God drie is, volgt daaruit dat er drie dragers van de Godheid zijn. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>2</articulus>
  <type>arg</type>
  <index>1</index>
  <reference>1.31.2.arg</reference>
  <nl>Men beweert dat de Zoon geen andere is dan de Vader. Een andere zijn beduidt immers 'n verscheidenheid van zelfstandigheid. Indien dus de Zoon een andere is dan de Vader moet er blijkbaar tusschen Hem en den Vader &#8217;n verscheidenheid zijn. Dit gaat echter in tegen de leer van Augustinus die in het 7e boek Over de Drievuldigheid (4e H.) zegt dat &#171; we geen verscheidenheid willen beduiden &#187; wanneer we spreken van drie personen. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>2</articulus>
  <type>arg</type>
  <index>2</index>
  <reference>1.31.2.arg</reference>
  <nl>Al diegenen die, in vergelijking met elkaar, anderen zijn, verschillen op een of andere wijze van elkaar. Indien dus de Zoon een andere is, dan volgt daaruit dat Hij verschilt van den Vader. Dit is echter in strijd met hetgeen Ambrosius zegt in het 1e boek Over het Geloof (2e H.) : &#171; De Vader en de Zoon zijn &#233;&#233;n door de Godheid en daar is er geen verschil van zelfstandigheid noch eenige verscheidenheid. &#187; </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>2</articulus>
  <type>arg</type>
  <index>3</index>
  <reference>1.31.2.arg</reference>
  <nl>Van het Latijnsche woord &#171; alius &#187;, d. i. een andere, wordt afgeleid &#171; alienus &#187; d. i. vreemd. Maar de Zoon is niet vreemd aan den Vader. Hilarius zegt immers in het 7e boek Over de Drievuldigheid (n. 39) dat er in de goddelijke personen &#171; niets is wat verscheiden, vreemd of scheidbaar is. &#187; Dus is de Zoon geen andere dan de Vader. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>2</articulus>
  <type>arg</type>
  <index>4</index>
  <reference>1.31.2.arg</reference>
  <nl>&#171; Een andere &#187; en &#171; iets anders &#187; beteekenen hetzelfde. Ze verschillen alleen door een bijbeteekenis van geslacht. Indien dus de Zoon een andere is dan de Vader, volgt daaruit blijkbaar dat de Zoon iets anders is dan de Vader. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>2</articulus>
  <type>sc</type>
  <index>1</index>
  <reference>1.31.2.sc</reference>
  <nl>Dit komt echter niet overeen met hetgeen Augustinus (Fulgentius) schrijft in het boek Aan Petrus, Over het Geloof (1e H.) : &#171; E&#233;n is immers de wezenheid van Vader, Zoon en Heilige Geest, waarin noch de Vader, noch de Zoon, noch de H. Geest iets anders zijn, alhoewel naar de persoonlijkheid de Vader een andere, de Zoon een andere, en de Heilige Geest een andere zijn. &#187; </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>2</articulus>
  <type>co</type>
  <index>1</index>
  <reference>1.31.2.co</reference>
  <nl>Daar men, zooals Hieronymus zegt, in ketterij valt wanneer men onjuist is in zijn woorden, moeten we met omzichtigheid en bescheidenheid spreken wanneer het gaat over de Drievuldigheid. Want Augustinus zegt in het 1e boek Over de Drievuldigheid (3e H.) : &#171; Nergens is het dwalen gevaarlijker, noch het zoeken lastiger noch het vinden vruchtbaarder. &#187; In de leer over de Drievuldigheid moeten we twee tegenovergestelde dwalingen vermijden en behoedzaam tusschen beiden doorgaan: de eene is de dwaling van Arius, die met de drievuldigheid van personen ook de drievuldigheid van zelfstandigheid aannam; de andere is de dwaling van Sabellius, die met de eenheid van wezenheid de eenheid van personen verdedigde. Om dus de dwaling van Arius te ontwijken, moeten we de namen &#171; verscheidenheid &#187; en &#171; verschil &#187; vermijden, opdat niet de eenheid van wezenheid zou geloochend worden. We mogen echter gebruik maken van den naam &#171; onderscheid &#187; om de tegenover elkaar gestelde betrekkingsverhoudingen aan te duiden. Derhalve wanneer in een authentisch schrift spraak is van verscheidenheid of verschil van Personen, dan worden verscheidenheid of verschil verstaan in de beteekenis van onderscheid. Om echter de enkelvoudigheid van de goddelijke wezenheid niet op te heffen, moet men de namen &#171; scheiding &#187; en &#171; verdeeling, &#187; die van een geheel met betrekking tot zijn deelen gezegd worden, vermijden.  Om de gelijkheid niet op te heffen, moet men den naam van &#171; ongelijkheid &#187; niet gebruiken, en om de gelijkvormigheid niet te loochenen, moet men de woorden &#171; vreemd &#187; en &#171; ongelijkaardig &#187; vermijden; Ambrosius zegt immers in het boek Over het Geloof (t. a. p.) dat er in den Vader en den Zoon &#171; geen ongelijkaardige maar &#233;&#233;ne Godheid is. &#187; En volgens Hilarius, zooals hierboven gezegd werd (in de 3e B.), is er in God &#171; niets dat aan Hem vreemd is of van Hem gescheiden kan worden. &#187; Om echter niet in de dwaling van Sabellius te vallen, moeten we de uitdrukking &#171; alleen-zijn &#187; vermijden, opdat nl. de mededeelbaarheid van de goddelijke wezenheid niet zou geloochend worden.  Vandaar dat Hilarius in het 7e boek Over de Drievuldigheid (n. 39) zegt: &#171; Het is een heiligschennis te beweren dat de Vader en de Zoon een alleen-zijnde God zijn. &#187; We moeten ook vermijden God &#171; eenig &#187; te noemen, om het getal personen niet te ontkennen. Vandaar dat Hilarius zegt in hetzelfde boek (n. 38) dat &#171; de begrippen alleen-zijn en eenigheid &#187; op God niet worden toegepast. We spreken nochtans van den &#233;&#233;nigen Zoon omdat er niet meer dan &#233;&#233;n Zoon is in God. Doch we spreken niet van een &#233;&#233;nigen God omdat de goddelijke wezenheid aan meerderen gemeen is. Laten we eveneens den naam &#171; ineenvloeiing &#187; vermijden om aan de personen de orde niet te ontzeggen, die hun in de goddelijke natuur toekomt. Vandaar dat Ambrosius in het 1e boek Over het Geloof (2e H.) zegt: &#171; En wat &#233;&#233;n is, is niet ineenvloeiend en evenmin kan wat niet verschillend is menigvuldig zijn. &#187; We moeten ook den naam &#171; eenzaam &#187; vermijden om niet de gemeenzaamheid van personen te loochenen. Hilarius zegt immers in het 4e boek Over de Drievuldigheid (n. 18): &#171; Laat ons niet belijden dat God eenzaam is noch dat Hij verscheiden is. &#187; Integendeel duidt de naam &#171; een andere &#187;, in het mannelijk geslacht gesteld, niets meer aan dan &#8217;n onderscheid van zelfstandelingen. Daarom kunnen we geredelijk zeggen dat &#171; de Zoon een andere is dan de Vader, &#187; omdat Hij nl. een andere drager is van de goddelijke natuur, evenals Hij ook een andere persoon en een andere hypostase is. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>2</articulus>
  <type>ad</type>
  <index>1</index>
  <reference>1.31.2.ad</reference>
  <nl>&#171; Een andere &#187; is een particuliere naam en slaat bijgevolg op den drager van de zelfstandigheid. Het begrip ervan eischt dan ook niets meer dan dat de zelfstandigheid zou onderscheiden zijn in zoover zij de hypostase of den persoon beteekent. De &#171; verscheidenheid &#187; daarentegen eischt dat de zelfstandigheid zou onderscheiden zijn in zoover zij de wezenheid beduidt. En aldus kunnen we niet zeggen van den Zoon dat Hij &#171; verscheiden &#187; is van den Vader, hoewel Hij &#171; een andere &#187; is. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>2</articulus>
  <type>ad</type>
  <index>2</index>
  <reference>1.31.2.ad</reference>
  <nl>Het &#171; verschil &#187; veronderstelt een onderscheid van vorm. Er is echter slechts &#233;&#233;n enkele vorm in de Godheid, zooals blijkt uit hetgeen gezegd wordt in den Brief aan de Philippenzen (2, 6) : &#171; Daar Hij in den vorm van God was &#187;. En aldus is de naam &#171; verschillend &#187; niet geschikt voor God, zooals blijkt uit de aangehaalde autoriteit. Damascenus spreekt nochtans (in het boek Over het waarachlig Geloof, 3e B., 5e H.) van een verschil tusschen de goddelijke personen, in zoover nl. over een betrekkelijke eigenschap wordt gesproken als over &#8217;n vorm. Daarom zegt hij dat de hypostasen niet verschillen van elkaar naar de zelfstandigheid maar volgens bepaalde eigenschappen. Doch &#171; verschil &#187; wordt hier genomen voor &#171; onderscheid &#187;, zooals gezegd werd (in de Leerstelling). </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>2</articulus>
  <type>ad</type>
  <index>3</index>
  <reference>1.31.2.ad</reference>
  <nl>&#171; Vreemd &#187; is wat van buiten komt en niet gelijkaardig is. Dit wordt echter niet bedoeld wanneer men zegt: &#171; een andere. &#187; En daarom zeggen we dat de Zoon &#171; een andere &#187; is dan de Vader, al zeggen we niet dat Hij aan den Vader &#171; vreemd &#187; is. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>2</articulus>
  <type>ad</type>
  <index>4</index>
  <reference>1.31.2.ad</reference>
  <nl>In het onzijdig geslacht is de vorm niet bepaald; maar in het mannelijk is hij bepaald en onderscheiden, en evenzoo in het vrouwelijk. Daarom wordt terecht de gemeenschappelijke wezenheid door het onzijdig aangeduid, en een bepaalde zelfstandeling door het mannelijk of het vrouwelijk. Daarom ook wanneer het gaat over menschen en er gevraagd wordt: &#171; Wie is deze? &#187;, antwoordt men: &#171; Sokrates &#187;, de naam van een persoon; wanneer er echter gevraagd wordt: &#171; Wat is deze? &#187;, antwoordt men: &#171; een redelijk en sterfelijk dier. &#187; En aldus omdat er in God een onderscheid is van personen en niet van wezenheid, zeggen we dat de Vader &#171; een andere &#187; is dan de Zoon, maar niet dat Hij &#171; iets anders &#187; is. En andersom zeggen we dat ze &#171; iets een &#187; zijn, doch niet dat ze er &#171; eene &#187; zijn. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>3</articulus>
  <type>arg</type>
  <index>1</index>
  <reference>1.31.3.arg</reference>
  <nl>Men beweert dat, waar het gaat over God, het woord &#171; alleen &#187; dat een uitsluitenden zin heeft, niet mag gevoegd worden bij een wezensterm. Volgens den Wijsgeer immers in het 2e Boek Over de soph. Weerleggingen (3e H.), is hij alleen &#171; die niet met een andere is. &#187; God is echter samen met de engelen en de heilige zielen. We mogen dus van God niet zeggen dat Hij alleen is. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>3</articulus>
  <type>arg</type>
  <index>2</index>
  <reference>1.31.3.arg</reference>
  <nl>Al wat toegevoegd wordt aan een wezensterm van God, kan gezegd worden van iederen Persoon op zich zelf en van allen samen. Omdat het immers een gepaste uitdrukking is te zeggen &#171; wijze God &#187;, mogen we ook zeggen: de Vader is een wijze God, en: de Drievuldigheid is een wijze God. Welnu Augustinus in het 6e boek Over de Drievuldigheid (9e H.) zegt: &#171; Men houde als zijn meening deze, volgens dewelke niet de Vader de God is, die de ware God alleen is. &#187; Dus mag men van God niet zeggen dat Hij alleen is. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>3</articulus>
  <type>arg</type>
  <index>3</index>
  <reference>1.31.3.arg</reference>
  <nl>Het woord &#171; alleen &#187; wordt maar bij een wezensterm gevoegd &#243;f in verband met een gezegde dat terugslaat op den persoon, &#243;f in verband met een gezegde dat terugslaat op de wezenheid. Het kan echter niet gaan in verband met een persoonlijk gezegde, want het is verkeerd te zeggen: alleen God is Vader, daar ook de mensch vader is. Het gaat evenmin in verband met een wezenlijk gezegde, want indien het waar was dat God alleen schept, dan volgt ook blijkbaar dat deze zin waar is: alleen de Vader schept, want alles wat gezegd wordt van God kan ook gezegd worden van den Vader. Dit laatste geeft echter &#8217;n verkeerden zin, daar ook de Zoon schepper is. Het woord &#171; alleen &#187; kan dus in het goddelijke niet gevoegd worden bij een wezensterm. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>3</articulus>
  <type>sc</type>
  <index>1</index>
  <reference>1.31.3.sc</reference>
  <nl>Daartegenover staat echter wat we lezen in den Eersten Brief aan Timotheus (1, 17) : &#171; Aan den koning der eeuwen die onsterfelijk is, onzichtbaar en alleen God. &#187; </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>3</articulus>
  <type>co</type>
  <index>1</index>
  <reference>1.31.3.co</reference>
  <nl>Het woord &#171; alleen &#187; kan men categorematisch of syncategorematisch g&#233;bruiken. Een woord wordt catcgorematisch gebruikt wanneer iets in volstrekten zin bevestigd wordt met betrekking tot een drager, zooals wit met betrekking tot een mensch, wanneer men zegt: een witte mensch. Wanneer men het woord &#171; alleen &#187; aldus verstaat kan het geenszins gevoegd worden bij een wezensterm van God, want het zou een alleen-zijn beduiden met betrekking tot den term zelf waaraan het wordt toegevoegd, en daaruit zou volgen dat God eenzaam is; wat in strijd is met het voorgaande (vorig Artikel). Men noemt een woord syncategorematisch wanneer het een orde bevat van het gezegde tot het onderwerp, zooals het woord &#171; alle &#187; of &#171; geen enkele. &#187; En zoo is het ook met het woord &#171; alleen &#187;, omdat het ieder anderen drager uitsluit van deelneming aan het gezegde. Wanneer b. v. gezegd wordt: alleen Socrates schrijft, wil men niet beduiden dat Sokrates alleen is, maar dat er niemand met hem schrijft, ook al zijn er veel menschen bij hem. En aldus aangewend is er niets op tegen dat men, waar het gaat over God, het woord &#171; alleen &#187; voegt bij een wezensterm, in zoover daardoor al het overige uitgesloten wordt van deelneming aan het gezegde. Aldus wanneer we zeggen: alleen God is oneindig, omdat niets buiten God oneindig is. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>3</articulus>
  <type>ad</type>
  <index>1</index>
  <reference>1.31.3.ad</reference>
  <nl>Hoewel de engelen en de heilige zielen altijd met God zijn, zou God toch alleen of eenzaam zijn indien er in God geen veelheid van personen was. De eenzaamheid wordt immers niet weggenomen door het gezelschap van iets dat een andere natuur heeft. Men zegt dat iemand alleen is in den hof, hoewel er daar veel planten en dieren aanwezig zijn. En zoo ook zou men zeggen dat God alleen of eenzaam is, al was Hij ook omringd van engelen en menschen, indien er niet in God meerdere personen bestonden. Het gezelschap dus van engelen en menschen sluit de volstrekte eenzaamheid van God niet uit, en noch veel minder de betrekkelijke eenzaamheid die wordt genomen in verhouding tot een gezegde. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>3</articulus>
  <type>ad</type>
  <index>2</index>
  <reference>1.31.3.ad</reference>
  <nl>Het woord &#171; alleen &#187; slaat eigenlijk niet op het gezegde dat formeel genomen wordt. Het heeft immers betrekking op den drager in zoover het van den zelfstandeling waaraan het wordt toegevoegd een anderen uitsluit. Doch het bijwoord &#171; slechts &#187;, omdat het exclusief is, kan men laten slaan of op het onderwerp of op het gezegde. We kunnen immers zeggen: slechts Socrates loopt, d. i. niemand buiten hem. En Socrates loopt slechts, d. i. hij doet niets anders dan dat. Vandaar dat men eigenlijk niet mag zeggen: de Vader is alleen God of de Drievuldigheid is alleen God, tenzij men van den kant van het gezegde iets impliceert, zoodat men zegt: de Drievuldigheid is de God die alleen God is. En aldus uitgelegd kan ook deze zin waar zijn: de Vader is de God die alleen God is, indien het betrekkelijk woord slaat op het gezegde en niet op het onderwerp. Augustinus nu, wanneer hij zegt dat niet de Vader de God is die alleen God is maar dat de Drievuldigheid de God is die alleen God is, bedoelt de zaak uit te leggen. Het is alsof hij zeide: Wanneer gezegd wordt: &#171; aan den koning der eeuwen, den onzichtbar en, die alleen God is &#187;, moet men dit niet verstaan van den persoon van den Vader, maar van de geheele Drievuldigheid. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>3</articulus>
  <type>ad</type>
  <index>3</index>
  <reference>1.31.3.ad</reference>
  <nl>Men kan op beide wijzen het woord &#171; alleen &#187; voegen hij een wezensterm. Deze zin immers: alleen God is Vader, heeft een dubbele beteekenis. Het woord Vader kan den Persoon van den Vader beteekenen en aldus is de zin waar, omdat geen mensch die Persoon is. Of het kan enkel maar een verhouding te kennen geven, en aldus is de zin verkeerd, omdat de betrekking van vaderschap ook in anderen gevonden wordt, alhoewel niet op eenzinnige wijze. Ook deze zin is waar: alleen God schept. En nochtans volgt daar niet uit: dus alleen de Vader schept; want zooals de sophisten zeggen, wanneer een woord met exclusieve beteekenis aan een term wordt bij gevoegd dan blijft het aan dezen zoo onbeweeglijk vastgehecht dat het niet mag worden toegekend aan een van de subjekten die onder dezen term hooren. Het is immers geen goede gevolgtrekking te zeggen: alleen de mensch is een redelijk wezen, dus is alleen Sonates een redelijk wezen. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>4</articulus>
  <type>arg</type>
  <index>1</index>
  <reference>1.31.4.arg</reference>
  <nl>Men beweert dat het exclusief woord kan gevoegd worden bij een term die den persoon aanduidt, zelfs indien het gezegde gemeenschappelijk is. We lezen immers bij Joannes (17, 3) dat de Heer sprekend tot den Vader, zegt : &#171; dat ze U kennen die alleen de ware God zijt. &#187; Dus is de Vader alleen de ware God. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>4</articulus>
  <type>arg</type>
  <index>2</index>
  <reference>1.31.4.arg</reference>
  <nl>En bij Mattheus (11, 27) lezen wij: &#171; Niemand kent den Zoon tenzij de Vader. &#187; Dit nu beteekent hetzelfde als dit gezegde: alleen de Vader kent den Zoon. Den Zoon kennen is echter iets gemeenschappelijks. Dus hebben we hier weer dezelfde gevolgtrekking als daar juist. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>4</articulus>
  <type>arg</type>
  <index>3</index>
  <reference>1.31.4.arg</reference>
  <nl>Het exclusief woord sluit datgene niet uit wat behoort tot het begrip van den term waaraan het wordt toegevoegd. Derhalve sluit het noch het deel noch het universeele uit. Men besluit immers valschelijk als men zegt: alleen Socrates is wit, dus is zijn hand niet wit, of wel, dus is de mensch niet wit. Welnu de eene Persoon is bevat in het begrip van den andere, zooals de Vader in het begrip van den Zoon en omgekeerd. Wanneer men dus zegt dat de Vader alleen God is, sluit men den Zoon en den H. Geest niet uit. En aldus blijkt dat die zegswijze juist is. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>4</articulus>
  <type>arg</type>
  <index>4</index>
  <reference>1.31.4.arg</reference>
  <nl>De H. Kerk zingt: &#171; Gij zijt alleen de allerhoogste, Jezus Christus. &#187; </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>4</articulus>
  <type>sc</type>
  <index>1</index>
  <reference>1.31.4.sc</reference>
  <nl>Daar brengt men echter tegen in dat de zin &#171; alleen de Vader is God &#187; op twee wijzen kan uitgelegd worden, namelijk: de Vader is God, of wel: niemand is God buiten den Vader. Doch dit laatste is verkeerd, omdat de Zoon een andere is dan de Vader die God is. Dus is ook deze zegswijze verkeerd: alleen de Vader is God. En &#8217;t zelfde geldt voor andere dergelijke zinswendingen. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>4</articulus>
  <type>co</type>
  <index>1</index>
  <reference>1.31.4.co</reference>
  <nl>Wanneer we zeggen, dat de Vader alleen God is, dan kan deze zin veel beteekenissen hebben. Indien immers het woord &#171; alleen &#187; de eenzaamheid toeschrijft aan den Vader, dan is de zin verkeerd in zoover het woord categorematisch wordt gebruikt. &#8212; Neemt men het woord syncategorematisch, dan kan de zin opnieuw op vele wijzen verstaan worden. Want indien het woord &#171;alleen &#187; een deelname aan den vorm van het onderwerp uitsluit, is de zin waar. Dan is de beteekenis: de alleen Vader zijnde is God, dit wil zeggen, Hij met wie niemand anders Vader is, is God. Op die wijze verklaart het Augustinus in het 6e boek Over de Drievuldigheid (7e H.), waar hij zegt: &#171; We zeggen &#171; de Vader alleen &#187;, niet omdat Hij gescheiden is van den Zoon en den H. Geest, maar om daardoor te beteekenen, dat zij niet samen met Hem Vader zijn. &#187; In de gewone spreekwijze echter heeft de zin die beteekenis niet tenzij men er iets zoodanigs onder verstaat, als: Hij die alleen Vader wordt genoemd is God. &#8212; Doch volgens de eigen beteekenis van den zin wordt een deelname aan het gezegde uitgesloten. En zoo genomen is de zin verkeerd, indien een andere, in het mannelijk gesteld, uitgesloten wordt; hij is echter juist indien iets anders, in het onzijdig gesteld, uitgesloten wordt, omdat de Zoon een andere is dan de Vader, en toch niet iets anders. &#8217;t Zelfde geldt voor den H. Geest. Maar omdat het woord &#171; alleen &#187; eigenlijk slaat op het onderwerp zooals boven (Vorig Artikel, 2e Bed.) gezegd werd, wordt het eerder aangewend om een ander dan om iets anders uit te sluiten. Derhalve moet men niet veel gebruik maken van dergelijke utidrukkingen, maar ze vroom uitleggen waar men ze ook in een authentisch schrift vinde. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>4</articulus>
  <type>ad</type>
  <index>1</index>
  <reference>1.31.4.ad</reference>
  <nl>U die alleen de ware God zijt, moet ons dit niet doen denken aan den persoon van den Vader, maar aan geheel de Drievuldigheid, zooals Augustinus het uitlegt (Over de Drievuldigheid, 6e B., 9e H.). Of bedoelt men den persoon van den Vader, dan worden toch, om reden van de wezenseenheid, de andere personen niet uitgesloten, in zoover nl. dit woord &#171; alleen &#187; slechts de uitsluiting beteekent van &#171; iets anders, &#187; zooals gezegd werd (in de Leerstelling). </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>4</articulus>
  <type>ad</type>
  <index>2</index>
  <reference>1.31.4.ad</reference>
  <nl>Zoo moet men ook op de tweede opwerping antwoorden.  Wanneer men immers iets wezenlijks zegt van den Vader, dan wordt noch de Zoon noch de H. Geest uitgesloten, om reden van de wezenseenheid. Men moet immers weten dat bij de aangehaalde autoriteit het woord &#171; niemand &#187; niet hetzelfde is als &#171; geen enkele mensch &#187;, wat het woord schijnt te beteekenen, &#8212; want dan kon men geen uitzondering maken voor den Vader &#8212; maar het wordt volgens het gewoon spraakgebruik genomen in distributieven zin, met betrekking tot welke redelijke natuur ook. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>4</articulus>
  <type>ad</type>
  <index>3</index>
  <reference>1.31.4.ad</reference>
  <nl>Het exclusief woord sluit niets uit van wat behoort tot het begrip van den term waaraan het wordt bijgevoegd, indien onder dezen term geen verschil van zelfstandelingen maar slechts 'n verschil zooals dat van een deel of van het algemeene begrepen is. De Zoon is echter een andere zelfstandeling dan de Vader. Dus geldt de aangegeven rede niet in dit geval. </nl>
  </lemma>
<lemma>
    <liber>1</liber>
  <quaestio>31</quaestio>
  <articulus>4</articulus>
  <type>ad</type>
  <index>4</index>
  <reference>1.31.4.ad</reference>
  <nl>We zeggen niet in volstrekten zin dat alleen de Zoon de allerhoogste is, doch dat Hij alleen de allerhoogste is samen met den Heiligen Geest, in de glorie van God den Vader. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus />
  <type>pr</type>
  <index>1</index>
  <reference>1.32.pr</reference>
  <nl>We moeten nu verder onderzoeken welke kennis we hebben van de goddelijke personen. Hieromtrent stellen we vier vragen: 1e) Kunnen de goddelijke personen door de rede gekend worden? 2e) Moeten zekere kenmerken aan de goddelijke personen worden toegeschreven? 3e) Over het aantal kenmerken. 4e) Is het geoorloofd te verschillen van meening omtrent de goddelijke kenmerken. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>1</articulus>
  <type>arg</type>
  <index>1</index>
  <reference>1.32.1.arg</reference>
  <nl>Men beweert dat de Drievuldigheid van Personen in God door de natuurlijke rede kan gekend worden. De wijsgeeren zijn immers enkel door de natuurlijke rede tot de kennis van God gekomen. Welnu veel werd er door de wijsgeeren gezegd over de Drievuldigheid van Personen. Aristoteles toch zegt in het 1e Boek Over Hemel en Aarde (1e H., n. 2) : &#171; Door dit getal &#8212; nl. het getal drie &#8212; beoogen we den eenen God te verheerlijken die de eigenschappen van alles wat geschapen is overtreft.&#187; &#8212; Augustinus ook zegt in het 7e boek van de Belijdenissen (9e H.) : &#171; Daar vond ik &#8212; te weten in de werken van de Platonici &#8212; Wel in andere bewoordingen, doch met dezelfde beteekenis, vele en verschillende redenen die aantoonen dat in het begin het Woord was, en dat het Woord bij God was en dat het Woord God was &#187;, en andere dergelijke dingen, die hij dan citeert. Met deze woorden nu wordt het onderscheid van de goddelijke Personen voorgehouden. &#8212; We lezen ook nog in de Glossa op den Brief aan de Romeinen, 1, en op den Exodus (8, 19), dat de magi&#235;rs van Pharao tekort schoten in het derde teeken, d. i. in de kennis van den derden persoon, nl. van den H. Geest; dus kenden ze er op z&#8217;n minst twee. &#8212; Ook Trismegistus schreef : &#171; De eene monade heeft de andere voortgebracht en haar eigen gloed op haarzelf doen terugslaan. &#187; Hierdoor schijnt de voortbrenging van den Zoon en de voortkomst van den H. Geest te worden ge&#239;nsinueerd. Dus kan men door de natuurlijke rede de goddelijke personen kennen. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>1</articulus>
  <type>arg</type>
  <index>2</index>
  <reference>1.32.1.arg</reference>
  <nl>Richard van S. Victor zegt in het boek Over de Drievuldigheid (1e B., 4e H.) : &#171; Ik geloof vast en betwijfel niet dat er voor gelijk welke uitleg van de waarheid niet enkel waarschijnlijke, maar zelfs doorslaande bewijzen te vinden zijn. &#187; Daarom ook hebben sommigen ten einde de Drievuldigheid van Personen te bewijzen als rede aangehaald de oneindigheid van de goddelijke goedheid, die zichzelf op oneindige wijze in de voortkomst van de goddelijke personen mededeelt. Anderen gaven als bewijs dat men geen vreugde kan hebben in het bezit van een goed zonder deelgenoot. Augustinus ten slotte (in zijn werk Over de Drievuldigheid, 9e B., 4e H. en v. v.) neemt om de Drievuldigheid van personen te verduidelijken als uitgangspunt het voortkomen van het woord en van de liefde in onzen geest; en wij zelf hebben boven (27e Kw., 1e en 3e Art.) denzelfden weg gevolgd. Dus kan de Drievuldigheid van Personen door de natuurlijke rede worden gekend. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>1</articulus>
  <type>arg</type>
  <index>3</index>
  <reference>1.32.1.arg</reference>
  <nl>&#8217;t Lijkt wel overbodig den mensch iets mee te deelen wat de menschelijke rede niet vatten kan. Men mag echter niet staande houden dat de goddelijke openbaring aangaande de kennis van de Drievuldigheid overbodig is. Bijgevolg kan de Drievuldigheid van Personen door de menschelijke rede worden gekend. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>1</articulus>
  <type>sc</type>
  <index>1</index>
  <reference>1.32.1.sc</reference>
  <nl>Daartegenover staat echter wat Hilarius zegt in het 2e boek Over de Drievuldigheid (n. 9) : &#171; De mensch denke niet het geheim van de voortbrenging met zijn verstand te kunnen achterhalen. &#187; Ook Ambrosius zegt (1e boek Over het Geloof, 10e H.) : &#171; Het is onmogelijk het geheim van de voortbrenging te kennen, de geest is onmachtig, de mond zwijgt. &#187; Welnu door den oorsprong van geboorte en voortkomst worden de goddelijke personen in de Drievuldigheid onderscheiden, zooals blijkt uit wat vroeger gezegd werd (30e Kw., 2e Art.). Daar nu de mensch datgene niet kan kennen noch met zijn verstand achterhalen waarvoor er geen dwingende bewijsgronden kunnen gevonden worden, zoo volgt daaruit dat de Drievuldigheid van Personen door de rede niet kan worden gekend. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>1</articulus>
  <type>co</type>
  <index>1</index>
  <reference>1.32.1.co</reference>
  <nl>Het is onmogelijk door de natuurlijke rede tot de kennis van de Drievuldigheid der goddelijke Personen te komen. Hooger werd immers aangetoond (12e Kw., 4e, 11e en 12e Art.) dat de mensch door de natuurlijke rede niet kan komen tot de kennis van God tenzij langs de schepselen om. De schepselen nu voeren lot de kennis van God zooals het uitwerksel leidt tot de kennis van de oorzaak. Dus kan alleen datgene door de natuurlijke rede over God gekend worden, wat Hem als 't beginsel van alle wezens noodzakelijk moet worden toegeschreven. Op dit gegeven hebben we boven (12e Kw., 12e Art.) onze beschouwingen over God gegrondvest. De scheppingsmacht nu is gemeen aan heel de Drievuldigheid, en hoort daarom bij de eenheid van wezenheid en niet bij het onderscheid van Personen. Dus kan door de natuurlijke rede datgene van God worden gekend, wat behoort tot de eenheid van wezenheid, niet echter datgene wat behoort tot het onderscheid van Personen. Wie derhalve toch de Drievuldigheid van Personen door de natuurlijke rede bewijzen wil, benadeelt op twee wijzen het geloof. Vooreerst door afbreuk te doen aan de waardigheid van het geloof zelf, welke eischt dat het onzichtbare dingen, die het menschelijk verstand te boven gaan, tot voorwerp zou hebben. Daarom zegt de Apostel in den Brief aan de Hebreen (11, 1) dal het geloof &#171; dingen betreft die men niet ziet &#187;, en in den Eersten Brief aan de Korinthi&#235;rs (2, 6) zegt hij: &#171; Wijsheid spreken wij bij de volmaakten, niet echter wijsheid van deze wereld noch van de vorsten dezer wereld, maar Gods wijsheid spreken we, de geheimnisvolle en verborgen wijsheid. &#187; Ten tweede benadeelt hij het geloof door de middelen die hij aanwendt om anderen tot het geloof te bekeeren. Wanneer men immers als geloofsbewijzen redenen aanbrengt die niet afdoende zijn, maakt men het geloof belachelijk in de oogen van de ongeloovigen. Deze denken dan dat wij op dergelijke redenen ons geloof grondvesten, en dat wij om dergelijke redenen gelooven. Geloofszaken moet men dus niet trachten te bewijzen tenzij door het aanhalen van autoriteiten, voor hen die zulke autoriteiten aanvaarden. Voor anderen volstaat het te verdedigen dat wat het geloof leert niet onmogelijk is. Daarom zegt Dionysius in het boek Over de goddelijke Namen (2e H.) : &#171; Indien iemand geheel en al de openbaring verwerpt staat hij ver van onze wijsbegeerte af, aanvaardt hij echter de waarheid der openbaring &#8212; wel te verstaan der gewijde openbaring &#8212; ook wij volgen diezelfde norm. &#187; </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>1</articulus>
  <type>ad</type>
  <index>1</index>
  <reference>1.32.1.ad</reference>
  <nl>De wijsgeeren hebben het geheim van de Drievuldigheid van Personen in God niet gekend in hetgeen aan die Personen eigen is nl. het vaderschap, het zoonschap en de voortkomst van den H. Geest. Aldus naar het woord van den Apostel in den Eersten Brief aan de Korinthi&#235;rs (2, 6) : &#171; Wijsheid van God spreken we die geen enkele van de vorsten dezer wereld, d. i. volgens de Glossa, geen enkele der wijsgeeren, gekend heeft. &#187; Toch kenden ze enkele wezenseigenschappen die, zooals we verder zullen zien (30e Kw., 7e Art.) , aan de Personen worden toege&#235;igend, zooals de macht aan den Vader, de wijsheid aan den Zoon, de goedheid aan den H. Geest. Wat dus Aristoteles zegt: &#171; Door dit getal beoogen we &#187; enz., moet niet zoo verstaan worden dat hij het getal drie plaatst in de Godheid, maar hij wil zeggen dat de ouden het getal drie gebruikten bij de offers en gebeden ter oorzake van een zekere volmaaktheid van het getal drie. Ook in de uitdrukking die we bij de Platonici vinden &#171; In het begin was het woord &#187;, heeft deze benaming &#171; woord &#187; niet den zin van een in de Godheid voortgebrachten persoon, maar beteekent zij het ide&#235;el plan volgens hetwelk God alles heeft geschapen, en dat we aan den Zoon toe&#235;igenen. En alhoewel ze de volmaaktheden die aan de drie Personen toege&#235;igend worden hebben gekend, wordt toch van hen gezegd dat ze bij het derde kenmerk te kort schoten, d. i.  in de kennis van den derden Persoon, omdat ze afgedwaald zijn van den weg van het goede dat aan den H. Geest wordt toege&#235;igend, daar ze God kennende Hem niet als God verheerlijkten, zooals we lezen in den Brief aan de Romeinen (1, 21). Of wel omdat de Platonici wel &#233;&#233;n eerste wezen stelden, dat zooals ze zeiden vader was van het al der dingen, en derhalve ook een ander wezen aannamen, dat ze geest of verstand van den vader noemden, zooals Macrobius het zegt in zijn werk Over den Droom van Scipio (1e B., 2e H.) maar toch geen derde wezen aanvaardden dat aan den H. Geest zou blijken te beantwoorden. Overigens zijn volgens onze leer de Vader en de Zoon geen verschillende zelfstandigheden, doch dit was de dwaling van Origenes en Arius die daarin de Platonici aanhingen. &#8212; Wat nu Trismegistus gezegd heeft: &#171; de eene monade heeft de andere voortgebracht en haar eigen gloed op haarzelf doen terugslaan &#187;, heeft geen verband met de voortbrenging van den Zoon of met de voortkomst van den Heiligen Geest, maar doelt op de voortbrenging van de wereld; de &#233;&#233;ne God immers heeft &#233;&#233;n wereld voortgebracht uit liefde tot zichzelf. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>1</articulus>
  <type>ad</type>
  <index>2</index>
  <reference>1.32.1.ad</reference>
  <nl>Om iets te bewijzen kan men op twee verschillende manieren argumenteeren. Ten eerste op zulke manier dat daardoor een of andere grond van de zaak afdoende in &#8217;t licht wordt gesteld. Zoo wordt in de natuurwetenschap een reden aangegeven waaruit voldoende blijkt dat de hemel met &#8217;n eenvormige snelheid beweegt. Op een andere manier kan iets bewezen worden, wanneer nl. de reden die naar voren wordt gebracht den grond van de zaak niet duidelijk bloot legt, maar aantoont dat, een zekere grond bij veronderstelling gegeven zijnde, de verklaring van de feiten, die op dien grond berusten, voor de hand ligt. Zoo wordt in de sterrenkunde om het bestaan van excentrische sferen en raakcirkels te bewijzen, als reden aangegeven dat, deze hypothese eenmaal gesteld, de voornaamste verschijnselen betreffende de bewegingen van de hemellichamen kunnen verklaard worden. Deze reden echter is niet doorslaande, omdat men wellicht ook in een andere veronderstelling die bewegingen zou kunnen uitleggen. Volgens de eerste manier van argumenteeren kan men redenen aanbrengen om de eenheid van God en dergelijke te bewijzen. Doch de redenen die aangebracht worden om de Drievuldigheid te doen kennen, behooren tot de tweede manier van argumenteeren. Indien men immers de Drievuldigheid veronderstelt, sluiten dergelijke redenen daar passend bij aan, niet z&#243;&#243; nochtans alsof deze redenen als dwingende bewijzen konden gelden voor de Drievuldigheid van Personen. &#8212; En dit is klaar voor elk bewijs in &#8217;t bijzonder. De oneindige goedheid van God openbaart zich immers ook in het voortbrengen van de schepselen; want het voortbrengen van iets uit het niet vergt een oneindige kracht. Het is immers niet noodig, indien God zich met oneindige goedheid meedeelt, dat er iets oneindigs van Hem zou voortkomen, maar wel dat hetgeen voortgebracht wordt naar eigen zijnswijze aan Gods goedheid zou deelachtig zijn. &#8212; Eveneens is de uit&#173; spraak waar &#171; dat men geen vreugde kan hebben in het bezit van een goed zonder deelgenoot &#187;, wanneer in &#233;&#233;n persoon de volledige goedheid niet aangetroffen wordt; en in dit geval heeft deze laatste, om de volledige goedheid van de vreugde te bezitten, behoefte aan het goed van een ander die zich bij hem aansluit. &#8212; De gelijkenis nu aan ons verstand ontleend biedt geen afdoende bewijs voor iets dat in God is, omdat het verstand niet op &#233;enzinnige wijze in God en in ons is. Dienvolgens zegt Augustinus, in zijn Commentaar op Joannes (27e Trakt., n. 7), dat men door het geloof komt tot de kennis en niet andersom. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>1</articulus>
  <type>ad</type>
  <index>3</index>
  <reference>1.32.1.ad</reference>
  <nl>De kennis van de goddelijke Personen was om twee redenen voor ons onontbeerlijk: ten eerste om een juist begrip te verkrijgen van de schepping der dingen. Immers doordat we zeggen dat God alles gemaakt heeft door zijn Woord, verwerpen we de dwaling van hen die houden dat God de dingen uit natuurnoodzakelijkheid heeft voortgebracht. Doordat we in Hem de voortkomst van de liefde stellen, toonen we aan dat God de schepselen niet heeft voortgebracht omdat Hij aan hen behoefte had, noch om een of andere uitwendige oorzaak, maar uit liefde tot zijn goedheid. Vandaar dat Mozes na gezegd te hebben: &#171; In het begin schiep God hemel en aarde &#187;, eraan toevoegt: &#171; En God zeide : het licht worde &#187;, om daardoor het goddelijk Woord te beteekenen; en verder zegt hij nog: &#171; God zag het licht en dat het goed was &#187;, om hierdoor de goedkeuring der goddelijke liefde aan te toonen; en &#8217;t zelfde vinden we in de andere werken. &#8212; Ten tweede en wel hoofdzakelijk was de kennis van de goddelijke Personen voor ons noodzakelijk opdat we een juist begrip zouden hebben van de verlossing van het mensohelijk geslacht, die voltrokken wordt door den menschgeworden Zoon en door de gave van den H. Geest. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>2</articulus>
  <type>arg</type>
  <index>1</index>
  <reference>1.32.2.arg</reference>
  <nl>Men beweert dat we niet mogen houden dat er kenmerken in de Godheid zijn. Dionysius zegt immers in het 1e hoofdstuk Over de goddelijke Namen, dat men aan God niets mag durven toe te schrijven dan datgene wat de Heilige Schrift ons leert. Van kenmerken nu wordt er in de Heilige Schrift geen gewag gemaakt. Dus mogen we niet houden dat er in de Godheid kenmerken zijn. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>2</articulus>
  <type>arg</type>
  <index>2</index>
  <reference>1.32.2.arg</reference>
  <nl>Al wat er in God is behoort ofwel tot de eenheid van wezenheid ofwel tot de Drievuldigheid van Personen. De kenmerken echter behooren noch tot de eenheid van wezenheid noch tot de Drievudigheid van Personen. Wat immers tot de wezenheid behoort wordt niet gezegd van de kenmerken: we zeggen immers niet dat het vaderschap wijs is of schept; evenmin wordt van de kenmerken gezegd wat eigen is aan een persoon : we zeggen immers niet dat het vaderschap voortbrengt en dat het zoonschap voortgebracht wordt. We mogen dus niet houden dat er kenmerken in God zijn. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>2</articulus>
  <type>arg</type>
  <index>3</index>
  <reference>1.32.2.arg</reference>
  <nl>Daar enkelvoudige dingen door zichzelf kenbaar zijn, vinden we er geen abstrakte gegevens in die als kenbeginselen zouden kunnen dienen. Welnu de goddelijke Personen zijn van de hoogste enkelvoudigheid. Dus worden er in de goddelijke Personen geen kenmerken aangetroffen. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>2</articulus>
  <type>sc</type>
  <index>1</index>
  <reference>1.32.2.sc</reference>
  <nl>Daartegenover staat echter wat Joannes Damascenus zegt (Over het Waarachtig Geloof, 3e B., 5e H.) : &#171; Aan drie eigenschappen herkennen we het verschil van de hypostasen, d. i. van de Personen, te weten aan die van het vaderschap, aan die van het zoonschap en aan die van de voortkomst. &#187; We moeten dus houden dat er eigenschappen en kenmerken in de Godheid zijn. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>2</articulus>
  <type>co</type>
  <index>1</index>
  <reference>1.32.2.co</reference>
  <nl>Gezien de enkelvoudigheid der Personen, beweerde Praepositivus dat men niet mag houden dat er in de Godheid eigenschappen en kenmerken zijn; komen er echter hier of daar voor, dan moet het abstrakte verklaard worden in den zin van het konkrete. Zooals we immers in de gewone spreekwijze zeggen: ik verzoek uwe goedgunstigheid, d. i. U die goedgunstig zijt, zoo insgelijks, wanneer men spreekt van het vaderschap in de Godheid bedoelt men daarmee God den Vader. Doch, zooals boven werd aangetoond (3e Kw., 3e Art. Antw. op de 1e B. en 13e Kw., 1e Art., Antw. op de 2e B.), doet het aan de goddelijke enkelvoudigheid geen afbreuk dat we om de Godheid te beduiden konkrete en abstrakte benamingen aanwenden; want volgens de kennis die we hebben geven we ook benamingen. Ons verstand nu kan niet reiken tot de goddelijke enkelvoudigheid zelf om deze in zichzelf te beschouwen, en daarom vat en noemt het op zijn wijze de goddelijke dingen, d. w. z., in zoover het deze uit zintuigelijk waarneembare dingen, waaraan het zijn kennis ontleent, kan afleiden. Hier nu gebruiken we abstrakte namen om de enkelvoudige vormen te beteekenen, en konkrete namen om op zichzelf staande wezens te beduiden. Vandaar dat we ook de goddelijke dingen, zooals hooger gezegd werd (t. a. pl.) met abstrakte namen uitdrukken om rede van de enkelvoudigheid, en met konkrete namen om rede van het op zich zelf staan en van de volkomenheid. En niet enkel de wezensnamen moeten op abstrakte en op konkrete wijze iets te kennen geven, zoodat we b. v. zeggen: Godheid en God, wijsheid en wijze, maar ook de persoonsnamen, zoodat we zeggen: vaderschap en Vader. Hiertoe noodzaken ons hoofdzakelijk twee redenen. Vooreerst het optreden van de ketters Immers, daar we belijden dat de Vader, de Zoon en de H. Geest &#233;&#233;n God zijn en drie Personen, vragen ze: waardoor zijn ze &#233;&#233;n God? en waardoor zijn ze drie Personen? Zooals we nu antwoorden dat ze door hun wezenheid of door hun Godheid &#233;&#233;n zijn, zoo moesten er ook abstrakte benamingen gevonden worden om te kunnen antwoorden dat daardoor de Personen onderscheiden worden. Zulke benamingen zijn de eigenschappen of de abstrakt uitgedrukte kenmerken, zooals Vaderschap en Zoonschap. Derhalve wordt in de Godheid de wezenheid beteekend als het wat, de Personen daarentegen als het wie, de eigenschap als het waardoor. Ten tweede omdat er in de Godheid een persoon is die in betrekking staat tot twee andere personen, te weten de persoon van den Vader die in betrekking staat tot den persoon van den Zoon en tot den persoon van den H. Geest. Dit nu geschiedt niet door &#233;&#233;n enkele betrekking, want dan zou gevolgelijk ook de Zoon en de H. Geest door &#233;&#233;n en dezelfde betrekking tot den Vader in betrekking staan. En daaruit zou volgen &#8212; vermits enkel door de betrekking de Drievuldigheid tot stand komt &#8212; dat de Zoon en de H. Geest geen twee personen zouden zijn. Ook mag men niet met Praepositivus zeggen dat evenals God zich op &#233;&#233;ne wijze verhoudt tot de schepselen, terwijl de schepselen zich op verschillende wijze verhouden tot Hem, zoo ook de Vader door &#233;&#233;ne betrekking tot den Zoon en den H. Geest in betrekking staat, terwijl deze twee laatsten door twee betrekkingen tot den Vader in betrekking staan. Daar immers het soortelijk begrip van het betrekkelijke bestaat in een zich verhouden tot iets anders, moet men noodzakelijk zeggen dat twee betrekkingen niet soortelijk verschillen als er van de tegengestelde zijde maar &#233;&#233;ne betrekking aan beantwoordt. De betrekking immers van heer is van een andere soort dan die van vader, zooals het onderscheid tusschen zoonschap en knechtschap aanwijst. Al de schepselen nu verhouden zich tot God volgens &#233;&#233;ne soort van betrekking, in zoover ze zijn schepselen zijn. De betrekkingen echter volgens dewelke de Zoon en de H. Geest zich verhouden .tot den Vader zijn niet soortelijk dezelfde. Derhalve zijn beide gevallen niet te vergelijken. Overigens is het niet noodig dat er in God een werkelijke betrekking zij tot de schepselen, zooals boven gezegd werd (28e Kw., 1e Art., Antw. op de 3e B.), en er is geen bezwaar tegen de begripsbetrekkingen in God te vermenigvuldigen. De betrekking integendeel waardoor de Vader zich verhoudt tot den Zoon en tot den H. Geest moet in Hem een werkelijke betrekking zijn. Derhalve moeten we met het oog op de twee betrekkingen van den Zoon en den H. Geest, waardoor deze zich verhouden tot den Vader, ook in den Vader twee betrekkingen aanvaarden, waardoor Hij zich verhoudt tot den Zoon en den H. Geest. En bijgevolg daar er maar &#233;&#233;n persoon van den Vader is, was het noodig de betrekkingen afzonderlijk op abstrakte wijze uit te drukken: dat zijn de eigenschappen en kenmerken. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>2</articulus>
  <type>ad</type>
  <index>1</index>
  <reference>1.32.2.ad</reference>
  <nl>Hoewel de Heilige Schrift geen gewag maakt van de kenmerken, spreekt ze nochtans van de personen in dewelke de kenmerken vervat zijn zooals het abstrakte in het konkrete. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>2</articulus>
  <type>ad</type>
  <index>2</index>
  <reference>1.32.2.ad</reference>
  <nl>We vatten de kenmerken in de Godheid niet op onder vorm van dingen, doch onder vorm van abstrakte begrippen waardoor we ons de personen voorstellen, hoewel, zooals hooger gezegd werd (28e Kw., 1e Art.), de kenmerken of betrekkingen zelf werkelijk in God bestaan. En daarom mag men niets dat op een of andere wijze op welke wezens- of persoonsdaden dan ook slaat, van de kenmerken zeggen. Want de manier waarop deze iets te kennen geven laat dat niet toe. We mogen derhalve niet zeggen dat het vaderschap voortbrengt of schept, wijs is of kent. Datgene echter wat tot de wezenheid behoort en niet slaat op een of andere daad, maar bestaanswijzen van het geschapene van God uitsluit, mag van de kenmerken gezegd worden. We mogen immers zeggen dat het vaderschap eeuwig is of onmetelijk of gelijk wat anders van dien aard. En insgelijks, om reden van de werkelijke eenzelvigheid, mogen de zelfstandige persoons- en wezensnamen van de kenmerken gezegd worden. We mogen immers zeggen dat het vaderschap God is, en dat het vaderschap Vader is. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>2</articulus>
  <type>ad</type>
  <index>3</index>
  <reference>1.32.2.ad</reference>
  <nl>Hoewel de personen enkelvoudig zijn, kan men toch zonder de enkelvoudigheid te schaden de eigen trekken der personen op abstrakte wijze uitdrukken, zooals gezegd werd (in de Leerstelling). </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>3</articulus>
  <type>arg</type>
  <index>1</index>
  <reference>1.32.3.arg</reference>
  <nl>Men beweert dat er geen vijf kenmerken zijn. De eigen kenmerken der personen immers zijn de betrekkingen waardoor ze onderscheiden worden. Er zijn echter slechts vier betrekkingen in de Godheid, zooals hooger gezegd werd (28e Kw., 4e Art.). Dus zijn er ook maar vier kenmerken. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>3</articulus>
  <type>arg</type>
  <index>2</index>
  <reference>1.32.3.arg</reference>
  <nl>Omdat er in de Godheid maar &#233;&#233;ne wezenheid is, daarom zegt men dat God &#233;&#233;n is, en omdat er drie personen zijn, daarom zegt men dat God drievuldig is. Indien er dus in de Godheid vijf kenmerken zijn, dan moeten we ook zeggen dat God vijfvuldig is: wat ongepast is. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>3</articulus>
  <type>arg</type>
  <index>3</index>
  <reference>1.32.3.arg</reference>
  <nl>Indien er voor de drie personen die in de Godheid bestaan vijf kenmerken zijn, dan moeten er in een van de personen of wel twee of wel meerdere kenmerken zijn, zooals in den persoon van den Vader de ongeborenheid, het vaderschap en de gemeenschappelijke aanademing gesteld worden. Deze drie kenmerken nu verschillen van elkaar naar de zaak of wel niet. Verschillen ze naar de zaak, dan volgt daaruit dat de persoon van den Vader uit verschillende dingen is samengesteld. Verschillen ze echter alleen maar naar het begrip, dan volgt daaruit dat het een van het ander zou mogen gezegd worden. Zooals men b. v. zegt dat de goedheid van God zijn wijsheid is, omdat de zaak die beduid wordt niet verschilt, zoo zou men ook mogen zeggen dat de gemeenschappelijke aanademing het vaderschap is, wat we echter niet toegeven.  Dus zijn er geen vijf kenmerken. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>3</articulus>
  <type>arg</type>
  <index>4</index>
  <reference>1.32.3.arg</reference>
  <nl>Men zou echter ook het tegendeel kunnen beweren, en zeggen dat er meer dan vijf kenmerken zijn. Want zooals de Vader door geen ander is voortgebracht &#8212; en vandaar het kenmerk dat we ongeborenheid heeten &#8212; zoo ook komt van den H. Geest geen ander persoon voort. Dienvolgens zullen we een zesde kenmerk moeten aanvaarden. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>3</articulus>
  <type>arg</type>
  <index>5</index>
  <reference>1.32.3.arg</reference>
  <nl>Daarenboven, zooals de Vader en de Zoon dit gemeen hebben dat de H. Geest van hen voortkomt, zoo hebben de Zoon en de H. Geest gemeen dat ze van den Vader voortkomen. Zooals er dus een kenmerk gesteld wordt dat gemeen is aan den Vader en den Zoon, zoo ook moet er een kenmerk gesteld worden dat gemeen is aan den Zoon en den H. Geest. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>3</articulus>
  <type>co</type>
  <index>1</index>
  <reference>1.32.3.co</reference>
  <nl>We noemen kenmerk datgene wat ons een goddelijken persoon doet kennen naar hetgeen Hem eigen is. De goddelijke personen nu worden onderscheiden naar hun oorsprong.  Oorsprong nu kan beduiden &#233;n &#171; waarvan een andere &#187; &#233;n &#171; die van een andere voortkomt &#187;. Volgens deze twee wijzen kunnen we dus een persoon kennen. De persoon van den Vader kan zich dus niet doen kennen hierdoor dat Hij van een andere zou voortkomen, maar wel hierdoor dat Hij van geen enkel andere voortkomt, en onder dit opzicht is zijn kenmerk de on geborenheid. Doch in zoover een andere van Hem voortkomt, kunnen we Hem kennen op twee wijzen. Want in zoover de Zoon van Hem voortkomt, kennen we Hem door het kenmerk van het vaderschap; in zoover echter de H. Geest van Hem voortkomt, kennen we Hem door het kenmerk van de gemeenschappelijke aanademing. De Zoon nu doet zich hierin kennen dat Hij door &#8217;n geboorte van een andere voortkomt, en zoo doet het zoonschap Hem kennen. Ook hieraan nog laat de Zoon zich kennen dat er een andere is die van Hem voortkomt, te weten de H. Geest, en zoo wordt Hij gekend op dezelfde wijze als de Vader nl. door de gemeenschappelijke aanademing. De H. Geest nu laat zich hieraan kennen dat Hij van een andere of van anderen voortkomt, en zoo doet de voortkomst Hem kennen. Niet echter hieraan dat er een andere van Hem zou voortkomen, want er komt van Hem geen enkel goddelijke persoon voort. Er zijn dus vijf kenmerken in de Godheid, te weten de ongeborenheid, hei vaderschap, het zoonschap, de gemeenschappelijke aanademing en de voortkomst. Hiervan zijn er slechts vier die betrekkingen zijn, want de ongeborenheid is geen betrekking tenzij door herleiding, zooals verder zal gezegd worden (33e Kw., 4e Art., Antw. op de 3e B.). Slechts vier ervan zijn eigenschappen, want de gemeenschappelijke aanademing is geen eigenschap, daar ze aan twee personen toekomt. Drie ervan zijn persoonlijke kenmerken, die nl. welke de personen uitmaken, te weten het vaderschap, het zoonschap en de voortkomst; want de gemeenschappelijke aanademing en de ongeborenheid worden kenmerken van personen genoemd, doch niet persoonlijke kenmerken, zooals verder duidelijk zal blijken (40e Kw., 1e Art., Antw. op de 1e B.). </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>3</articulus>
  <type>ad</type>
  <index>1</index>
  <reference>1.32.3.ad</reference>
  <nl>Buiten de vier betrekkingen moeten we nog een ander kenmerk aanvaarden, zooals gezegd werd (in de Leerstelling). </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>3</articulus>
  <type>ad</type>
  <index>2</index>
  <reference>1.32.3.ad</reference>
  <nl>Over de wezenheid van God spreken we als over &#8217;n ding; zoo spreken we insgelijks over de personen als over dingen; maar door kenmerken verstaan we zekere abstrakte begrippen waardoor we de personen leeren kennen. Hoewel we dus moeten zeggen dat God &#233;&#233;n is om reden van de wezenseenheid, behoeven we nochtans niet te zeggen dat Hij om reden van de vijf kenmerken vijfvuldig is. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>3</articulus>
  <type>ad</type>
  <index>3</index>
  <reference>1.32.3.ad</reference>
  <nl>Daar alleen het tegenover elkaar gesteld zijn van betrekkingen een werkelijke veelheid in God invoert, verschillen meerdere eigenschappen die aan &#233;&#233;n persoon toekomen niet werkelijk van elkaar, wanneer ze niet door een betrekkingsverhouding tegenover elkaar gesteld zijn. Ze zijn nochtans niet van elkaar zegbaar, daar we ze opvatten als zooveel onderscheidene begrippen waardoor we ons de personen voorstellen. Zoo zeggen we ook niet dat de begrippen &#171; macht &#187; en &#171; wetenschap &#187; die we aan God toeschrijven, elkaar dekken, ofschoon we zeggen dat de wetenschap de macht is. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>3</articulus>
  <type>ad</type>
  <index>4</index>
  <reference>1.32.3.ad</reference>
  <nl>Daar de benaming &#171; persoon &#187; een waardigheid insluit, zooals boven gezegd werd (29e Kw., 3e Art., Antw. op de 2e B.), is er geen kenmerk van den Heiligen Geest hierin te vinden dat er geen enkele persoon van Hem voortkomt. Dit immers getuigt niet voor zijn waardigheid, zooals het wel voor het gezag van den Vader getuigt dat Hij van niemand voortkomt. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>3</articulus>
  <type>ad</type>
  <index>5</index>
  <reference>1.32.3.ad</reference>
  <nl>De Zoon en de Heilige Geest komen niet overeen in &#233;&#233;n bijzondere wijze van voortkomen ten opzichte van den Vader, zooals de Vader en de Zoon overeen komen in &#233;&#233;n bijzondere wijze van den Heiligen Geest voort te brengen. Welnu slechts dat, wat op bijzondere wijze aan iets toekomt, kan dit doen kennen. Bijgevolg is het geval niet hetzelfde. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>4</articulus>
  <type>arg</type>
  <index>1</index>
  <reference>1.32.4.arg</reference>
  <nl>Men beweert dat er over de kenmerken geen tegengestelde meeningen mogen op na gehouden worden. Augustinus zegt immers in het 1e boek Over de Drievuldigheid (3e H.) dat het nergens gevaarlijker is te dwalen dan in de leer over de Drievuldigheid; en hiertoe behooren ongetwijfeld de kenmerken. Tegengestelde meeningen nu kunnen onmogelijk over de kenmerken bestaan zonder dat er dwalingen bij zijn. Dus mogen er geen tegengestelde meeningen worden op na gehouden. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>4</articulus>
  <type>arg</type>
  <index>2</index>
  <reference>1.32.4.arg</reference>
  <nl>Door de kenmerken kennen we de personen, zooals gezegd werd (vorig Art.). Doch omtrent de personen staat het niet vrij tegengestelde meeningen te verdedigen. Dus ook omtrent de kenmerken niet. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>4</articulus>
  <type>sc</type>
  <index>1</index>
  <reference>1.32.4.sc</reference>
  <nl>Hiertegen kan echter worden ingebracht dat er geen geloofsartikels zijn die over de kenmerken handelen. Dus is het toegelaten over de kenmerken zoo of zoo te denken. </nl>
  </lemma>
<lemma>
    <liber>1</liber>
  <quaestio>32</quaestio>
  <articulus>4</articulus>
  <type>co</type>
  <index>1</index>
  <reference>1.32.4.co</reference>
  <nl>Iets kan tot het geloof behooren op 'n dubbele wijze. Vooreerst rechtstreeks, zooals de dingen die ons als hoofdzaken door de goddelijke openbaring werden medegedeeld, als b. v. dat God drievuldig is en &#233;&#233;n, dat de Zoon Gods is mensch geworden en soortgelijke dingen. Indien men omtrent deze dingen een verkeerde meening aankleeft, valt men door het feit zelf in ketterij, vooral zoo er hardnekkigheid bijkomt. &#8212; Onrechtstreeks echter behooren tot het geloof die dingen waaruit iets volgt dat strijdig is met het geloof, zoo b. v. indien iemand beweerde dat Samuel de zoon van Helcana niet was (Ie Boek der Koningen, 1e H.) ; daaruit zou immers volgen dat de Heilige Schrift faalt. Omtrent dergelijke dingen kan men dus zonder gevaar van ketterij &#8217;n verkeerde meening aankleven, zoolang men niet inziet of zoolang het niet vastgesteld is dat er iets uit volgt dat tegen het geloof is; vooral zoo men niet hardnekkig aan zijn meening vasthoudt. Maar nadat het duidelijk is geworden en vooral indien het door de H. Kerk werd vastgesteld dat er iets tegen het geloof uit volgt, kan men er niet in dwalen zonder in ketterij te vallen. En hierom worden nu vele dingen als ketterij beschouwd die vroeger niet voor ketterij aangezien werden, omdat nu blijkt wat eruit volgt. Men moet dus besluiten dat sommigen omtrent de kenmerken tegenstellige meeningen hebben kunnen voorstaan zonder gevaar voor ketterij, daar het niet in hun bedoeling lag iets dat tegen het geloof is staande te houden. Maar zou iemand &#8217;n verkeerde meening over de kenmerken voorstaan, wel inziende dat hieruit iets tegen het geloof volgt, dan zou hij in ketterij vallen. Hiermee is ook het antwoord op de bedenkingen gegeven. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus />
  <type>pr</type>
  <index>1</index>
  <reference>1.33.pr</reference>
  <nl>Vervolgens moeten we ieder Persoon in &#8217;t bijzonder beschouwen, en op de eerste plaats den Persoon van den Vader. Daaromtrent stellen we vier vragen: 1e) Komt het den Vader toe &#171; beginsel &#187; te zijn? 2e) Beduidt deze naam &#171; Vader &#187; iets dat eigen is aan den Persoon van den Vader? 3e) Wordt deze naam &#171; Vader &#187; op de eerste plaats van God gezegd als een persoonsnaam of als een wezensnaam? 4e) Is het eigen aan den Vader &#171; ongeboren &#187; te zijn? </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>1</articulus>
  <type>arg</type>
  <index>1</index>
  <reference>1.33.1.arg</reference>
  <nl>Men beweert dat we van den Vader niet mogen zeggen dat Hij &#8217;t beginsel is van den Zoon of van den H. Geest. Volgens den Wijsgeer (in de Metaphysica, 3e B, 2e H., n. 5) zijn beginsel en oorzaak immers een en hetzelfde. We zeggen nochtans niet dat de Vader oorzaak is van den Zoon. We moeten dus ook niet zeggen dat Hij &#8217;t beginsel is van den Zoon. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>1</articulus>
  <type>arg</type>
  <index>2</index>
  <reference>1.33.1.arg</reference>
  <nl>We zeggen van een ding dat het &#171; beginsel &#187; is ten opzichte van iets dat er door begint. Indien dus de Vader het beginsel is van den Zoon, dan volgt daaruit dat de Zoon door Hem begonnen is; dus geschapen is. Dit is echter klaarblijkelijk verkeerd. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>1</articulus>
  <type>arg</type>
  <index>3</index>
  <reference>1.33.1.arg</reference>
  <nl>Het woord &#171; beginsel &#187; duidt een voorrang aan. Doch in de Godheid is er noch voor noch na, zooals Athansius zegt (in het Symbolum). Wanneer we dus van de Godheid spreken, mogen we de benaming beginsel niet bezigen. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>1</articulus>
  <type>sc</type>
  <index>1</index>
  <reference>1.33.1.sc</reference>
  <nl>Hiertegenover staat echter wat Augustinus zegt in het 4e boek Over de Drievuldigheid (20e H.) : &#171; De Vader is het beginsel van heel de Godheid &#187;. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>1</articulus>
  <type>co</type>
  <index>1</index>
  <reference>1.33.1.co</reference>
  <nl>Het woord &#171; beginsel &#187; beteekent niets anders dan datgene waarvan iets voortkomt. Inderdaad noemen we al datgene waarvan iets op gelijk welke wijze voortkomt beginsel, en omgekeerd. Daar nu de Vader diegene is van wien een ander voortkomt, is de Vader bijgevolg ook beginsel. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>1</articulus>
  <type>ad</type>
  <index>1</index>
  <reference>1.33.1.ad</reference>
  <nl>Waar zij handelen over God, gebruiken de Grieken zonder onderscheid de benaming &#171; oorzaak &#187; zoowel als de benaming &#171; beginsel &#187;; doch de Latijnsche leeraren bezigen de benaming oorzaak niet, maar alleen de benaming beginsel. De reden hiervan is dat &#171; beginsel &#187; algemeener is dan &#171; oorzaak, &#187; zooals &#171; oorzaak &#187; algemeener is dan &#171; bestanddeel &#187;: het eerste uitgangspunt immers of ook het eerste deel van een ding wordt beginsel geheeten en niet oorzaak. Hoe algemeener nu een benaming is, des te ge&#235;igender is zij voor God, zooals hooger werd uiteengedaan (13e Kw., 11e Art.). Want naarmate hun beteekenis enger wordt, geven de benamingen meer en meer &#8217;n zijnswijze te kennen die aan 't schepsel toekomt. Vandaar dat de beteekenis van de benaming oorzaak een verscheidenheid van zelfstandigheid en een afhankelijkheid van een ding ten opzichte van een ander schijnt in te sluiten, wat niet het geval is met de beteekenis van de benaming beginsel. Bij alle oorzaken immers van gelijk welken aard bestaat er altijd tusschen de oorzaak en datgene waarvan zij oorzaak is een zekere afstand in volmaaktheid of in kracht. De benaming beginsel echter wenden we ook daar aan waar zulk onderscheid hoegenaamd niet wordt aangetroffen, doch waar alleen een zekere orde aanwezig is, zooals het geval is wanneer we b. v. zeggen dat het punt het beginsel is van de lijn, of ook wanneer we zeggen dat het eerste gedeelte van een lijn het beginsel is van de lijn. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>1</articulus>
  <type>ad</type>
  <index>2</index>
  <reference>1.33.1.ad</reference>
  <nl>Bij de Grieken vinden we inderdaad hier en daar van den Zoon en den H. Geest gezegd dat zij door den Vader begonnen zijn. Onze leeraren echter bezigen deze zegswijze niet. Want ofschoon wij aan den Vader een zeker gezag toekennen omdat Hij het beginsel is, schrijven wij aan den Zoon en den H. Geest niets toe dat een ondergeschiktheid of een minderheid insluit, ten einde alle aanleiding tot dwaling te voorkomen. Zoo zegt dan ook Hilarius in het 9e boek Over de Drievuldigheid (n. 34) : &#171; Grooter is de Vader om 't gezag dat Hij heeft van gever te zijn; niet minder is de Zoon, aan wien hetzelfde zijn gegeven wordt. &#187; </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>1</articulus>
  <type>ad</type>
  <index>3</index>
  <reference>1.33.1.ad</reference>
  <nl>Alhoewel de term &#171; principium &#187; (beginsel), in zoover men datgene beschouwt waaraan hij zijn beteekenis ontleent, van &#171; prioritas &#187; (eerder zijn) af stamt, beduidt hij nochtans niet een eerderzijn of &#8217;n voorrang doch &#8217;n oorsprong. Wat wij immers door een naam willen te kennen geven is niet hetzelfde als datgene waaraan wij den naam ontleenen, zooals vroeger gezegd werd (13 Kw., 2e Art., Antw. op de 2e B., en 8e Art.). </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>2</articulus>
  <type>arg</type>
  <index>1</index>
  <reference>1.33.2.arg</reference>
  <nl>Men beweert dat de naam &#171; Vader &#187; geen eigen naam is van een goddelijken Persoon. De naam &#171; Vader &#187; immers wijst een betrekking aan. Een persoon echter is een individueele zelfstandigheid. De naam &#171; Vader &#187; is bijgevolg geen eigen naam van een Persoon. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>2</articulus>
  <type>arg</type>
  <index>2</index>
  <reference>1.33.2.arg</reference>
  <nl>&#171; Voortbrenger &#187; is algemeener dan &#171; Vader &#187;; elke Vader immers is voortbrenger, wat omgekeerd niet waar is. Hoe algemeener nu een naam is, des te ge&#235;igender is hij voor God, zooals we gezien hebben (vorig Art.). Dus wordt een goddelijke Persoon meer eigenlijk &#171; voortbrengende &#187; of &#171; voortbrenger &#187; dan wel &#171; Vader &#187; geheeten. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>2</articulus>
  <type>arg</type>
  <index>3</index>
  <reference>1.33.2.arg</reference>
  <nl>Wat van iets in overdrachtelijken zin gezegd wordt, kan er niet de eigen naam van zijn. Welnu van het verstandswoord, zooals het bij ons wordt aangetroffen, zeggen we in overdrachtelijken zin dat het voortgebracht wordt of &#8217;n kind is van den geest, en bijgevolg wordt hij van wien het woord is in overdrachtelijken zin vader genaamd. Dus mogen we het beginsel van het Woord in de Godheid niet in eigenlijken zin Vader noemen. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>2</articulus>
  <type>arg</type>
  <index>4</index>
  <reference>1.33.2.arg</reference>
  <nl>Alles wat in eigenlijken zin van God gezegd wordt, wordt eerder van God gezegd dan van de schepselen. De voortbrenging schijnt echter eerder van de schepselen dan van God gezegd te worden. Immers schijnt er een meer waarachtige voortbrenging daar aanwezig te zijn, waar iets voortkomt van een ander dat niet alleen naar de betrekking, maar ook naar de wezenheid van dat ander onderscheiden is. Het wil ons dus voorkomen dat de naam Vader die aan de voortbrenging ontleend is, geen eigen naam is van een goddelijken Persoon. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>2</articulus>
  <type>sc</type>
  <index>1</index>
  <reference>1.33.2.sc</reference>
  <nl>Daartegenover slaat echter wat we lezen in den Psalm (88,27) : &#171; Hij zelf zal mij aanroepen: mijn Vader zijt gij. &#187; </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>2</articulus>
  <type>co</type>
  <index>1</index>
  <reference>1.33.2.co</reference>
  <nl>De naam die eigen is aan een persoon beteekent datgene waardoor die persoon onderscheiden is van alle andere. Immers evenals we het mensch-zijn opvatten als iets samengesteld uit lichaam en ziel, zoo vatten we dezen mensch op als iets samengesteld uit deze ziel en dit lichaam, zooals gezegd wordt in het 7e Boek der Metaphysica (6e B., 10e H., n. 1 1) ; en hierdoor wordt deze mensch van alle andere onderscheiden. Wat nu den persoon van den Vader van alle andere onderscheidt is het vaderschap. Bijgevolg is deze naam &#171; Vader &#187;, die vaderschap beduidt, een eigen naam van den persoon van den Vader. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>2</articulus>
  <type>ad</type>
  <index>1</index>
  <reference>1.33.2.ad</reference>
  <nl>Bij ons is de betrekking geen zelfstandig-staande persoon en daarom beteekent deze naam &#171; vader &#187; bij ons niet den persoon, maar de betrekking van den persoon. Zoo is het echter niet in de Godheid, gelijk sommigen verkeerdelijk meenden. Want de betrekking die door dezen naam Vader beteekend wordt is een zelfstandig-staande persoon. Vandaar dat hooger gezegd werd (29e Kw., 4C Art.) dat de naam &#171; persoon &#187; in God de betrekking beduidt in zoover ze zelfstandig staat in de goddelijke natuur. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>2</articulus>
  <type>ad</type>
  <index>2</index>
  <reference>1.33.2.ad</reference>
  <nl>Volgens den Wijsgeer in het 2e Boek Over de Ziel (4e H., n. 15) moet de benaming van een ding vooral gekozen worden met het oog op zijn volmaaktheid en zijn doel. De naam voortbrenging nu beteekent het voortbrengen in wording; maar vaderschap beteekent het voltrokken zijn van de voortbrenging. En bijgevolg is veeleer &#171; Vader &#187; de naam van een goddelijken persoon dan wel &#171; voortbrengende &#187; of &#171; voortbrenger. &#187; </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>2</articulus>
  <type>ad</type>
  <index>3</index>
  <reference>1.33.2.ad</reference>
  <nl>Het woord is niet iets dat zelfstandig staat in de menschelijke natuur. Daarom kan men er niet eigenlijk van zeggen dat het voortgebracht werd of zoon is. Doch het goddelijk Woord is iets dat zelfstandig staat in de goddelijke natuur en bijgevolg wordt Het in eigenlijken zin en niet in overdrachtelijken zin Zoon genoemd, en deszelfs beginsel Vader. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>2</articulus>
  <type>ad</type>
  <index>4</index>
  <reference>1.33.2.ad</reference>
  <nl>De namen van voortbrenging en van vaderschap, evenals de andere namen die in hun eigenlijke beteekenis op God worden toegepast, kan men, wat de zaak betreft die ze beteekenen, eerder van God zeggen dan van de schepselen, niet echter wat de wijze betreft waarop ze iets te kennen geven. Vandaar dat de Apostel in den Brief aan de Ephesi&#235;rs (3, 14-15) zegt: &#171; Ik buig mijn knie&#235;n voor den Vader van den Heer Jezus-Christus, uit wien al de famili&#235;n in de hemelen en op aarde dien naam dragen. &#187; Dit blijkt als volgt. Het ligt immers voor de hand dat de voortbrenging soortelijk bepaald wordt door den eindterm, die de vorm is van hetgeen voortgebracht wordt. En hoe dichter deze vorm dien van den voortbrenger benadert, des te echter en volmaakter is de voortbrenging, zooals de eenzinnige voortbrenging volmaakter is dan de niet eenzinnige; want het begrip van voortbrenger vergt dat deze iets zou voortbrengen dat zijns gelijke is naar den vorm.  Uit het feit nu dat in de goddelijke voortbrenging de vorm van den voortbrenger en van het voortgebrachte numeriek dezelfde is, terwijl ze bij de schepselen niet numeriek maar slechts soortelijk dezelfde is, blijkt dat de voortbrenging en bijgevolg het vaderschap eerder van God zegbaar is dan van de schepselen. En daarom hoort juist dit tot de waarachtigheid of echtheid van de goddelijke voortbrenging en van het vaderschap, dat er in de Godheid tusschen voortbrenger en voortgebrachte slechts 'n onderscheid is van betrekking. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>3</articulus>
  <type>arg</type>
  <index>1</index>
  <reference>1.33.3.arg</reference>
  <nl>Men beweert dat de naam &#171; Vader &#187; niet op de eerste plaats als een persoonsnaam aan God wordt toegeschreven. Het gemeenschappelijke gaat immers naar het begrip v&#243;&#243;r het eigene. De naam &#171; Vader &#187; nu als persoonsnaam beschouwd is eigen aan den persoon van den Vader; als wezensnaam echter is hij gemeen aan heel de Drievuldigheid, want tot geheel de Drievuldigheid zeggen we onze Vader. Bijgevolg wordt de naam &#171; Vader &#187; eer als wezensnaam dan als persoonsnaam gebezigd. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>3</articulus>
  <type>arg</type>
  <index>2</index>
  <reference>1.33.3.arg</reference>
  <nl>Bij dingen die naar het begrip hetzelfde zijn kan er van toeschrijving op eerste of tweede plaats geen spraak zijn. Welnu er is maar &#233;&#233;n begrip van vaderschap, evenals van zoonschap. Een goddelijke persoon is immers Vader van den Zoon en insgelijks is heel de Drievuldigheid Vader van de menschen of van het geschapene, want, zooals Basilius zegt (15e Homelie, Over het Geloof) het krijgen is aan schepsel en Zoon gemeen. De naam Vader wordt dus niet eerder als wezensnaam dan als persoonsnaam aan God toegeschreven. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>3</articulus>
  <type>arg</type>
  <index>3</index>
  <reference>1.33.3.arg</reference>
  <nl>Dingen die niet overeen komen in een zelfde begrip, kunnen niet met elkaar worden vergeleken. De Zoon wordt echter vergeleken met het schepsel onder het opzicht van het zoonschap of de voortbrengst, volgens deze woorden uit den Brief aan de Colossenzen (1, 15) : &#171; Die het beeld is van den onzichtbaren God, de eerstgeborene onder alle schepselen. &#187; Het vaderschap moet dus in de Godheid niet eerder aan een persoon dan aan de wezenheid worden toegeschreven, maar op gelijke wijze aan beiden. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>3</articulus>
  <type>sc</type>
  <index>1</index>
  <reference>1.33.3.sc</reference>
  <nl>Daartegenover staat echter dat het eeuwige v&#243;&#243;r het tijdelijke komt. God nu is van eeuwigheid af Vader van den Zoon; sinds den tijd echter is Hij Vader van het geschapene. Dus wordt het vaderschap eerder ten opzichte van den Zoon dan ten opzichte van het geschapene aan God toegeschreven. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>3</articulus>
  <type>co</type>
  <index>1</index>
  <reference>1.33.3.co</reference>
  <nl>Een naam wordt eerder gezegd van het ding waarin heel de beteekenis van den naam op volmaakte wijze wordt aangetroffen dan van het ding waarin die beteekenis maar eenigszins verwezenlijkt wordt. Van dit laatste wordt hij immers gezegd om deszelfs gelijkenis met het ding waarin zijn beteekenis volkomen behouden blijft, want al wat onvolmaakt is wordt genoemd naar het volmaakte. Vandaar dat de naam &#171; leeuw &#187; eerder gezegd wordt van het dier waarin heel het begrip leeuw wordt verwezenlijkt en dat in eigenlijken zin leeuw wordt geheeten, dan van een mensch in wien iets wordt aangetroffen dat tot het begrip leeuw behoort, zooals b. v. de stoutheid of de sterkte of iets dergelijks. Deze laatste wordt immers zoo genoemd bij wijze van gelijkenis. Uit het voorgaande nu (27e Kw., 2e Art. en 28e Kw., 4e Art.) blijkt duidelijk dat het volmaakt begrip van vaderschap en van zoonschap wordt aangetroffen in God den Vader en in God den Zoon, want de Vader en de Zoon zijn &#233;&#233;n naar natuur en glorie. Maar bij het schepsel treft men &#8217;t zoonschap ten opzichte van God aan, niet naar deszelfs volmaakte beteekenis, &#8212; want de Schepper en het schepsel hebben niet een en dezelfde natuur, &#8212; maar naar een zekere gelijkenis. En hoe volmaakter deze gelijkenis is hoe meer men het waar begrip van zoonschap benadert. Van sommige schepselen wordt God immers Vader genoemd wegens een gelijkenis die slechts als van &#8217;n voetspoor is, zoo b. v. wordt Hij Vader genoemd van de onredelijke wezens, naar het geen we lezen bij Job (38, 28) : &#171; Wie is de Vader van den regen? of wie bracht de dauwdruppels voort? &#187; Van andere schepselen echter, nl. van de redelijke wezens, wordt Hij Vader genoemd wegens een gelijkenis die er een is van een beeld, zooals we lezen in het Deuteronomium (33, 6) : &#171; Is niet Hij uw Vader die uw Heer, uw Maker en uw Schepper is? &#187; Van sommigen echter is Hij Vader wegens een gelijkenis door genade, en dezulken worden ook aangenomen zonen genoemd, in zoover zij door &#8217;t geschenk van de genade die zij ontvingen bestemd zijn om de eeuwige glorie te be&#235;rven, naar hetgeen we lezen in den Brief aan de Romeinen (8, 16-17) : &#171; De Geest zelf getuigt samen met onzen geest, dat wij kinderen van God zijn, en als wij kinderen zijn, dan zijn wij ook erfgenamen. &#187; Van sommigen echter is Hij Vader wegens een gelijkenis door glorie, nl. van hen die reeds in &#8217;t bezit zijn van het erfdeel der glorie, naar deze woorden uit den Brief aan de Romeinen (5, 2) &#171; Roemen mogen we op de hoop dat wij de glorie van Gods kinderen zullen genieten. &#187; Uit dit alles blijkt dus dat het vaderschap aan de Godheid wordt toegeschreven eerder in zoover het slaat op de betrekking van Persoon tot Persoon, dan in zoover het slaat op de betrekking van God tot het schepsel. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>3</articulus>
  <type>ad</type>
  <index>1</index>
  <reference>1.33.3.ad</reference>
  <nl>Het algemeene dat op volstrekte wijze aan God wordt toegekend, heeft, volgens onze denkorde, den voorrang op het eigene, omdat het algemeene vervat is in het begrip van het eigene, doch niet omgekeerd. In het begrip dat wij ons vormen over den persoon van den Vader stellen we ons immers God voor, doch het omgekeerde is niet waar. Het algemeene echter dat een betrekking insluit tot het schepsel, komt na het eigene dat betrekkingen van persoon tot persoon insluit, omdat de persoon die uit God voortkomt, uit Hem voortkomt als een beginsel dat de schepselen doet ontstaan. Zooals we immers eerder het woord, dat de kunstenaar in zijn geest opvat, van hem zien voortkomen dan het kunstwerk, uitgewerkt naar de gelijkenis van het woord dat hij in zijn geest heeft opgevat, zoo komt ook eerder de Zoon voort van den Vader dan het schepsel dat zoon genoemd wordt in zoover het eenigszins deel heeft aan de gelijkenis van den Zoon; zooals blijkt uit hetgeen gezegd wordt in den Brief aan de Romeinen (8, 29) : &#171; Want die Hij vooruit gekend heeft, die heeft Hij ook voorbestemd om gelijkvormig te worden aan het beeld van zijn Zoon. &#187; </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>3</articulus>
  <type>ad</type>
  <index>2</index>
  <reference>1.33.3.ad</reference>
  <nl>Het &#171; krijgen &#187; is gemeen aan schepsel en Zoon doch niet op eenzinnige wijze, maar naar een verwijderde gelijkenis, die de reden is waarom Hij de eerstgeborene van de schepselen wordt genoemd (3e Bedenking). Vandaar dat de gezaghebbende tekst, zoo even aangehaald (Antw. op de 1e B.), voortgaat als volgt: &#171; opdat Hij de eerstgeborene zou zijn onder vele broeders,&#187; nadat er gezegd was &#171; dat sommigen gelijkvormig worden aan het beeld van den Zoon Gods. &#187; Maar de Zoon Gods heeft iets bijzonder voor op de anderen, in zoover Hij nl. dat wat Hij krijgt door zijn natuur bezit, zooals genoemde Basilius zegt (t. a. pl.). En daarom wordt Hij eeniggeborene genoemd, zooals blijkt uit deze woorden van Joannes (1, 18) : &#171; De Eeniggeboren Zoon die in den schoot van den Vader is, die heeft Hem kenbaar gemaakt. &#187; </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>3</articulus>
  <type>ad</type>
  <index>3</index>
  <reference>1.33.3.ad</reference>
  <nl>En zoo blijkt ook welk antwoord er moet gegeven worden op de 3e Bedenking. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>4</articulus>
  <type>arg</type>
  <index>1</index>
  <reference>1.33.4.arg</reference>
  <nl>Men beweert dat het niet eigen is aan den Vader &#171; ongeboren &#187; te zijn. Iedere eigenschap zegt iets stelligs van hem wiens eigenschap zij is. Het &#171; ongeboren zijn &#187; nu zegt geenszins iets stelligs van den Vader, doch sluit alleen iets uit. Dus beteekent het niet een eigenschap van den Vader. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>4</articulus>
  <type>arg</type>
  <index>2</index>
  <reference>1.33.4.arg</reference>
  <nl>&#171; Ongeboren zijn &#187; drukt ofwel een gemis uit ofwel een ontkenning. Indien het een ontkenning beduidt, dan mag men zeggen van alles wat niet geboren is dat het ongeboren is. Welnu de H. Geest is niet geboren en evenmin de goddelijke wezenheid. Dus komt het ook hun toe ongeboren te zijn. &#8212; Wil het echter een gemis beduiden, dan volgt daaruit dat de persoon van den Vader onvolmaakt is, vermits elk gemis een onvolmaaktheid beteekent bij hem die iets mist. Die gevolgtrekking kan echter met staande gehouden worden. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>4</articulus>
  <type>arg</type>
  <index>3</index>
  <reference>1.33.4.arg</reference>
  <nl>Daar &#171; ongeboren zijn &#187; niet gezegd wordt als een gericht zijn op iets, beteekent het geen betrekking. Dus beteekent het de zelfstandigheid. Bijgevolg verschillen &#171; geboren zijn &#187; en &#171; ongeboren zijn &#187; naar de zelfstandigheid. De Zoon echter die geboren is verschilt niet van den Vader naar de zelfstandigheid.  Dus mag men van den Vader niet zeggen dat Hij ongeboren is. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>4</articulus>
  <type>arg</type>
  <index>4</index>
  <reference>1.33.4.arg</reference>
  <nl>Eigen is datgene wat aan &#233;&#233;n alleen toekomt. Aangezien er nu meerderen zijn in de Godheid die van een ander voortkomen, schijnt er niets op tegen dat er ook meerderen zouden zijn die hun bestaan niet kregen van een ander. Het is dus niet eigen aan den Vader ongeboren te zijn. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>4</articulus>
  <type>arg</type>
  <index>5</index>
  <reference>1.33.4.arg</reference>
  <nl>Evenals de Vader beginsel is van den persoon die geboren wordt, zoo is Hij ook beginsel van den persoon die voortkomt.  Indien men nu houdt dat het aan den Vader eigen is ongeboren te zijn, in zoover Hij een betrekkingstegenstelling vormt met den persoon die geboren is, dan moet men ook zeggen dat het Hem eigen is &#171; niet te kunnen voortkomen. &#187; </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>4</articulus>
  <type>sc</type>
  <index>1</index>
  <reference>1.33.4.sc</reference>
  <nl>Daartegenover staat echter wat Hilarius zegt in het 4e boek Over de Drievuldigheid (n. 33) : &#171; E&#233;n is er uit &#233;&#233;nen &#8212; te weten de geborene uit den ongeborenen &#8212; nl. door een eigenschap in elk hunner van ongeborenheid en van oorsprong. &#187; </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>4</articulus>
  <type>co</type>
  <index>1</index>
  <reference>1.33.4.co</reference>
  <nl>Evenals er bij de schepselen een eerste en tweede beginsel wordt aangetroffen, zoo wordt er ook bij de goddelijke personen, waar noch voor noch na is, een beginsel zonder beginsel aangetroffen en een beginsel van een beginsel, nl. de Zoon. Bij de geschapen dingen nu wordt een eerste beginsel op twee wijzen begrepen: vooreerst in zoover het een eerste beginsel is hierdoor dat het zich verhoudt tot de dingen die er uit voortkomen; op een andere wijze in zoover het een eerste beginsel is hierdoor dat het niet van een ander voortkomt. Zoo derhalve kennen we ook den Vader met betrekking tot de personen die van Hem voortkomen, door het vaderschap en de gemeenschappelijke aanademing; in zoover Hij echter beginsel is zonder beginsel kennen wij Hem hierdoor dat Hij niet van een ander voortkomt: en dit behoort tot de eigenschap van de ongeborenheid, die wij te kennen geven wanneer we van Hem zeggen dat Hij &#171; ongeboren &#187; is. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>4</articulus>
  <type>ad</type>
  <index>1</index>
  <reference>1.33.4.ad</reference>
  <nl>Sommigen zeggen dat de ongeborenheid, die we uitdrukken met den naam &#171; ongeboren &#187;, als eigenschap van den Vader niet alleen een ontkenning aanduidt, maar dat zij of wel twee dingen te gelijk zegt, te weten dat de Vader van niemand voortkomt en dat Hij het beginsel is van de anderen; of wel dat zij het algemeen gezag of ook nog de volheid van een steeds wellende bron beduidt. &#8212; Doch dit is blijkbaar niet waar. Want aldus zou de ongeborenheid geen andere eigenschap zijn dan het vaderschap en de aanademing, maar zou zij deze laatsten in zich besluiten, zooals het algemeene het eigene vervat; want bron zijn en gezag hebben beteekenen in de Godheid niets anders dan beginsel van oorsprong zijn. &#8212; En daarom moet men, volgens Augustinus in het 5e boek Over de Drievuldigheid (7e H.), zeggen dat het woord &#171; ongeboren &#187; een ontkenning van passieve voortbrenging bevat; hij zegt immers dat &#171; de uitdrukkingen &#171; ongeboren zijn &#187; en &#171; niet Zoon zijn &#187; dezelfde waarde hebben. &#187; Daaruit volgt nochtans niet dat &#171; ongeboren zijn &#187; niet mag aanvaard worden als een eigen kenmerk van den Vader, aangezien wij door ontkenningen vatten wat eerst en enkelvoudig is. Zoo zeggen we dat een punt datgene is wat niet uit deelen bestaat. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>4</articulus>
  <type>ad</type>
  <index>2</index>
  <reference>1.33.4.ad</reference>
  <nl>Soms wordt het woord &#171; ongeboren &#187; uitsluitend gebezigd in den zin van ontkenning. Zoo zegt Hieronymus dat de H. Geest ongeboren is, d. w. z. &#171; niet geboren. &#187; &#8212; Soms wordt het ook aangewend in den zin van een zeker gemis, zonder evenwel eenige onvolmaaktheid in te sluiten. Op vele wijzen immers kan men spreken van &#8217;n gemis. Vooreerst wanneer iets datgene mist wat van natuurswege aan een ander toekomt, ook indien dit aan 't eerste niet van natuurswege toekomt; zoo zou men kunnen zeggen dat de steen een dood ding is, omdat hij het leven mist dat sommige dingen van natuurswege bezitten. Op een tweede wijze spreekt men van gemis, wanneer iets niet heeft wat van natuurswege toekomt aan &#8217;n ding van hetzelfde geslacht; zoo b. v. wanneer men zegt dat de mol blind is. Op een derde wijze, wanneer het ding zelf niet heeft wat het van natuurswege moest bezitten; en op deze wijze sluit het gemis een onvolmaaktheid in. Ongeboren zijn wordt echter niet als een gemis in deze laatste beteekems, maar als een gemis in de tweede beteekenis, van den Vader gezegd, nl.  in zoover een zeker zelfstandeling van de goddelijke natuur niet voortgebracht is, alhoewel een zeker zelfstandeling van dezelfde natuur wel voortgebracht is. Doch in dezen zin kan men ook van den H. Geest zeggen dat Hij &#171; ongeboren &#187; is. Opdat dit dus eigen zou zijn aan den Vader, moet men daarbij nog den naam &#171; ongeboren &#187; z&#243;&#243; verstaan dat hij toekomt aan een goddelijken persoon die beginsel is van een ander persoon, zoodat hij een ontkenning insluit die slaat op 'n persoonsbeginsel in God. Ofwel kan men den naam &#171; ongeboren &#187; z&#243;&#243; verstaan dat de Vader volstrekt niet van een ander voortkomt, en niet slechts dat Hij niet door geboorte van een ander voortkomt. Aldus verstaan komt het ongeboren zijn niet toe noch aan den H. Geest, daar Hij als zelfstandig staande persoon van een ander voortkomt, noch aan de goddelijke wezenheid, daar men van deze kan zeggen dat zij in den Zoon of in den H. Geest van een ander, nl. van den Vader, voortkomt. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>4</articulus>
  <type>ad</type>
  <index>3</index>
  <reference>1.33.4.ad</reference>
  <nl>Volgens Damascenus (Over het waarachtig Geloof, 1e B., 8e H.) beteekent &#171; ongeboren &#187; in zekeren zin hetzelfde als &#171; ongeschapen &#187; en slaat aldus op de zelfstandigheid; daardoor immers verschilt de geschapen zelfstandigheid van de ongeschapene. In een anderen zin beteekent het datgene wat niet door geboorte is voortgekomen. En zoo wordt het genomen in den zin van een betrekking: want het geslacht van het ontkende leidt men af uit het geslacht van het bevestigde, zooals men &#171; niet-mensch &#187; tot het geslacht zelfstandigheid, en het &#171; niet-wit &#187; tot het geslacht hoedanigheid herleidt. Derhalve, aangezien &#171; het geborene &#187; in God een betrekking zegt, behoort ook &#171; het ongeborene &#187; tot de betrekking. En aldus moet men niet besluiten dat de Vader die ongeboren is, van den Zoon die geboren is onderscheiden wordt naar de zelfstandigheid, doch alleen maar naar de betrekking, in zoover nl. ontkend wordt dat de betrekking die in den Zoon is in den Vader zou zijn. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>4</articulus>
  <type>ad</type>
  <index>4</index>
  <reference>1.33.4.ad</reference>
  <nl>Evenals wij in ieder geslacht een eerste moeten aanvaarden, zoo moeten we ook in de goddelijke natuur een eerste beginsel aannemen dat niet van een ander voortkomt en dat wij &#171; ongeboren &#187; noemen. Bijgevolg, aanvaarden dat er twee ongeborenen zijn, beteekent dat er twee Goden zijn en twee goddelijke naturen. Derhalve zegt Hilarius in het boek Over de Synoden (bij can. 26) : &#171; Daar er &#233;&#233;n God is, kunnen er geen twee ongeborenen zijn. &#187; En dit voornamelijk omdat, zoo er twee ongeborenen waren, een van beiden niet van den anderen zou voortkomen, en aldus zouden zij niet door &#8217;n tegengestelde betrekkingsverhouding doch door 'n verscheidenheid van natuur van elkaar onderscheiden zijn. </nl>
  </lemma>
<lemma>
    <liber>1</liber>
  <quaestio>33</quaestio>
  <articulus>4</articulus>
  <type>ad</type>
  <index>5</index>
  <reference>1.33.4.ad</reference>
  <nl>De eigenschap die aan den Vader toekomt in zoover Hij met van een ander voortkomt, wordt veeleer beteekend door het uitsluiten van de geboorte van den Zoon dan wel door het uitsluiten van de voortkomst van den H. Geest, &#233;n omdat de voortkomst van den H. Geest geen bijzonderen naam heeft, zooals hooger gezegd werd (27e Kw., 4e Art., Antw. op de 3e B.), &#233;n omdat zij volgens de natuurorde de voortbrenging van den Zoon veronderstelt. Indien men bijgevolg van den Vader de geboorte uitsluit, zoo volgt daaruit, vermits Hij nochtans het beginsel is van de voortbrenging, dat Hij niet voortkomt zooals de H. Geest voortkomt, daar de H. Geest niet het beginsel is van de voortbrenging, doch voortkomt van Hem die voortgebracht is. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus />
  <type>pr</type>
  <index>1</index>
  <reference>1.34.pr</reference>
  <nl>Nu moeten we handelen over den Persoon van den Zoon. Drie benamingen worden aan den Zoon gegeven, nl. deze van Zoon, van Woord en van Beeld. Daar echter het begrip &#171; Zoon &#187; verklaard werd in verband met het begrip &#171; Vader &#187;, blijft er ons nog over te handelen over de benamingen &#171; Woord &#187; en &#171; Beeld &#187;. Omtrent de benaming &#171; Woord &#187; worden drie vragen gesteld: 1e) Duidt de benaming &#171; Woord &#187; de wezenheid of een Persoon aan? 2e) Is de benaming &#171; Woord &#187; een eigen naam van den Zoon? 3e) Sluit de benaming &#171; Woord &#187; een gericht-zijn op de schepselen in? </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>1</articulus>
  <type>arg</type>
  <index>1</index>
  <reference>1.34.1.arg</reference>
  <nl>Men beweert dat de benaming &#171; Woord &#187; in de Godheid niet een Persoon aanduidt. De persoonsnamen worden immers, waar men over de Godheid handelt, in eigenlijken zin genomen, zooals Vader en Zoon. De benaming &#171; woord &#187; echter wordt, waar er spraak is van de Godheid, in overdrachtelijken zin gebezigd, zooals Origenes zegt in zijn Commentaar op Joannes (1e H., bij den tekst &#171; In het begin was het Woord &#187;). Dus wordt de benaming &#171; woord &#187; aan de Godheid niet toegekend om een Persoon te beduiden. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>1</articulus>
  <type>arg</type>
  <index>2</index>
  <reference>1.34.1.arg</reference>
  <nl>Volgens Augustinus, in zijn boek Over de Drievuldigheid (9e B., 10e H.) &#171; is het Woord een kennis gepaard gaande met liefde &#187;. En volgens Anselmus in zijn Alleenspraken (37e en 58e H.) &#171; is bij den verhevensten geest het &#171; zeggen &#187; niets anders dan &#171; al denkende schouwen &#187;. Welnu kennis, denken en schouwen worden aan de goddelijke wezenheid toegekend. Dus wordt de benaming &#171; woord &#187; niet van een goddelijken Persoon gezegd. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>1</articulus>
  <type>arg</type>
  <index>3</index>
  <reference>1.34.1.arg</reference>
  <nl>Het hoort tot de wezenheid van het woord &#171; gezegd te worden. &#187; Anselmus nu leert (t. a. pl. 42e en 43e H.) dat, evenals de Vader kent en de Zoon kent en de H. Geest kent, zoo ook de Vader zegt, de Zoon zegt en de H. Geest zegt. En op gelijke wijze wordt ieder Persoon gezegd. Dus duidt de benaming &#171; woord &#187; in de Godheid de wezenheid en niet een Persoon aan. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>1</articulus>
  <type>arg</type>
  <index>4</index>
  <reference>1.34.1.arg</reference>
  <nl>Geen enkel goddelijk Persoon werd gemaakt. Het woord van God is nochtans iets dat gemaakt werd. Zoo lezen we immers in den Psalm (148, 8) : &#171; Vuur, hagel, sneeuw, ijs, stormwinden, die zijn woord uitvoeren &#187; (letterlijk maken). De benaming &#171; woord &#187; beduidt dus geen goddelijken Persoon. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>1</articulus>
  <type>sc</type>
  <index>1</index>
  <reference>1.34.1.sc</reference>
  <nl>Hiertegenover staat echter wat Augustinus zegt in het 7e boek Over de Drievuldigheid (2e H.) : &#171; Zooals &#171; Zoon &#187; gezegd wordt met betrekking tot &#171; Vader &#187;, zoo wordt &#171; Woord &#187; gezegd met betrekking tot datgene waarvan Het het Woord is. &#187; Welnu &#171; Zoon &#187; is een persoonsnaam, omdat hij &#8217;n betrekking te kennen geeft. Dus ook de benaming &#171; Woord &#187;. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>1</articulus>
  <type>co</type>
  <index>1</index>
  <reference>1.34.1.co</reference>
  <nl>De benaming &#171; Woord &#187; in eigenlijken zin genomen, wordt aan de Godheid toegeschreven om den Persoon en geenszins om de wezenheid te beduiden. Om dit klaar en duidelijk in te zien wete men dat in de menschelijke orde &#171; woord &#187; drie eigenlijke beteekenissen kan hebben; daarbij heeft het nog een vierde oneigenlijke of figuurlijke beteekenis. In den meest duidelijken en meest gebruikelijken zin heet men &#171; woord &#187; datgene wat door de stem wordt voortgebracht. In dit woord nu worden twee elementen aangetroffen en van binnen uit voortgebracht, te weten het stemgeluid zelf en de beteekenis ervan. Het stemgeluid geeft immers het begrip van het verstand te kennen, zooals de Wijsgeer zegt in het 1e Boek Over het Oordeel (1e H., n. 2). Daarbij wordt het stemgeluid door de verbeelding veroorzaakt, zooals geschreven staat in het 2e Boek Over de Ziel (8e H., n. 11). Het stemgeluid echter dat geen beteekenis heeft kan niet &#171; woord &#187; genoemd worden. Hierom dus wordt het uitwendig stemgeluid &#171; woord &#187; geheeten, omdat het de inwendige opvatting van den geest uitdrukt. Zoo wordt dus op de eerste en voornaamste plaats de inwendige opvatting van den geest &#171; woord &#187; geheeten; op de tweede plaats het stemgeluid dat de inwendige opvatting uitdrukt; en ten derde ook nog het beeld van het stemgeluid in onze verbeelding. Op deze drie beteekenissen van de benaming &#171; woord &#187; wijst Damascenus in het 1e boek Over het Waarachtig Geloof (13e H.), waar hij zegt: &#171; Woord noemen we de natuurlijke beweging van het verstand, volgens dewelke het beweegt en verstaat en denkt, als door 'n licht en &#8217;n glans, &#187; &#8212; dit betreffende de eerste beteekenis; &#8212; &#171; ook is er een woord, dat (niet in klanken wordt geuit, maar) in het hart wordt uitgesproken, &#187; &#8212; dit betreffende de derde beteekenis; &#8212; &#171; ook nog is het Woord een engel (d. i. een bode) van het verstand, &#187; &#8212; dit betreffende de tweede beteekenis. &#8212; Eindelijk wordt nog op een vierde wijze in figuurlijken zin &#171; woord &#187; genoemd datgene wat door het woord beteekend wordt of uitgewerkt. Zooals men gewoonlijk zegt: dat is mijn woord, of dat is &#8217;t woord en &#8217;t bevel van den koning, een feit bedoelend, dat door een woord bij wijze van 'n eenvoudige uitspraak of bij wijze van een gebod te kennen gegeven werd. Wanneer we nu van God spreken, nemen we &#171; woord &#187; in de beteekenis van verstandsbegrip. Vandaar dat Augustinus zegt in het 15e boek Over de Drievuldigheid (10e H.) : &#171;Al wie zich het Woord kan voorstellen niet enkel v&#243;&#243;r dat het in klanken wordt geuit, maar ook v&#243;&#243;r dat de klankbeelden ervan met de gedachte werden verbonden, die kan reeds een zekere gelijkenis gewaar worden van dat Woord waarvan gezegd is: In het begin was het Woord. &#187; Het inwendig begrip zelf nu is uiteraard iets dat van een ander voortkomt, te weten van de kennis die iemand heeft wanneer hij iets opvat in zijn verstand. Bijgevolg beteekent het woord, zooals het in eigenlijken zin van God gezegd wordt, iets dat van een ander voortkomt. En die beteekenis behoort in de Godheid tot het begrip van de persoonsnamen, daar de goddelijke Personen naar den oorsprong worden onderscheiden, zooals gezegd werd (27e Kw., Inleid. en 32e Kw., Art. 3). Derhalve moet de benaming &#171; Woord &#187;, zoo men de eigen beteekenis in acht neemt die zij in de Godheid heeft, aangewend worden niet om de wezenheid maar om een Persoon te beduiden. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>1</articulus>
  <type>ad</type>
  <index>1</index>
  <reference>1.34.1.ad</reference>
  <nl>De Arianen, die hun leer hierover uit Origenes hebben geput (cf. 32e Kw., 1e Art., Antw. op de 1e B.), zetten voorop dat de Zoon van den Vader verschilt door een verscheidenheid van zelfstandigheid. Het is daarom dat ze poogden te bewijzen dat wanneer de Zoon Gods &#171; Woord &#187; wordt geheeten, dit niet in eigenlijken zin wordt gezegd, om niet op grond van de voortkomst van het woord te moeten toegeven dat de Zoon Gods niet buiten de zelfstandigheid van den Vader is. Het inwendig woord nl. komt op zulke wijze voort van hem die het uit dat het nochtans in hem zelf blijft. &#8212; Daarbij indien men houdt dat er een woord van God in een figuurlijken zin wordt aangetroffen, dan moet men ook aanvaarden dat er een woord van God in den eigenlijken zin bestaat. Niets immers kan in figuurlijken zin &#171; woord &#187; worden geheeten tenzij in verband met een bekend maken, of wel omdat het bekend maakt zooals het woord zelf, of wel omdat het door het woord bekend gemaakt wordt. Indien het nu door het woord bekend gemaakt wordt, dan moet er ook een woord zijn door hetwelk het bekend gemaakt wordt. Noemen we echter &#171; woord &#187; datgene wat naar buiten bekend maakt, dan moeten we hierop acht geven dat de dingen die naar buiten bekend maken slechts woorden genoemd worden in zoover zij het inwendig verstandsbegrip vertolken, dat iemand ook door uiterlijke teekenen kan bekend maken. Alhoewel dus het woord soms in figuurlijken zin van de Godheid gezegd wordt, moet men nochtans aannemen dat er 'n Woord in den eigenlijken zin wordt aangetroffen, dat als persoonsbenaming aangewend wordt. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>1</articulus>
  <type>ad</type>
  <index>2</index>
  <reference>1.34.1.ad</reference>
  <nl>Niets van al datgene wat tot het verstand behoort, wordt in de Godheid als persoonsbenaming aangewend, tenzij alleen het woord; alleen het woord immers beteekent iets dat van een ander uitgaat. Want dat wat het verstand al kennende vormt is het woord. Het verstand zelf echter in zoover het door het verstandelijk kenbeeld verdadelijkt is, wordt als &#8217;n absoluut ding beschouwd. En hetzelfde geldt voor het verstandelijk kennen dat zich verhoudt tot het verstand in akt, zooals het zijn tot het zijnde in akt. Kennen immers beduidt niet een daad die van den kenner uitgaat naar buiten uit, maar een daad die in den kenner blijft. Waneer men dus zegt dat het woord een kennis is, wordt &#171; kennis &#187; niet genomen voor een daad van het verstand dat kent, noch voor een blijvende geschiktheid van het verstand, doch voor datgene wat het verstand al kennende opvat. Vandaar dat Augustinus zegt (Over de Drievuldigheid, 7e B., 2e H.) dat het Woord &#171; voortgebrachte wijsheid &#187; is, hetgeen niets anders is dan de opvatting zelf van den wijze en evenzeer &#171; voortgebrachte kennis &#187; kan worden genoemd. Zoo kan men eveneens begrijpen hoe het &#171; zeggen &#187; voor God niets anders is dan &#171; al denkende aanschouwen &#187;, wanneer men nl. nagaat dat God het Woord opvat door het schouwen van zijn goddelijk denken. Deze term &#171; denken &#187; of &#171; gedachte &#187; echter is, in zijn eigenlijke beteekenis genomen, niet geschikt om het Woord van God te beduiden. Augustinus zegt immers in het 15e boek Over de Drievuldigheid (16e H.) : &#171; Zoo dus wordt dit het &#171; Woord &#187; Gods genoemd om de uitdrukking &#171; gedachte &#187; te vermijden, opdat men niet zou gaan meenen dat er in God iets is dat veranderlijk is, dat nl. nu eens den vorm zou aarmemen van woord, en hem dan weer verliezen, zoo dat het van den eenen vorm tot een anderen zou overgaan en zelf zonder vorm zou zijn. &#187; De gedachte of het denken immers bestaat eigenlijk in het opsporen van de waarheid, wat in God niet geschiedt. Wanneer echter het verstand reeds de waarheid tot vorm heeft, dan denkt het niet maar dan schouwt het de waarheid op volmaakte wijze. Anselmus gebruikt dus in oneigenlijken zin den term &#171; denken &#187; of &#171; gedachte &#187; in plaats van den term &#171; schouwen &#187;. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>1</articulus>
  <type>ad</type>
  <index>3</index>
  <reference>1.34.1.ad</reference>
  <nl>Evenals de benaming &#171; Woord &#187; eigenlijk een Persoon in God beduidt en niet de wezenheid, zoo ook de benaming &#171; zeggen &#187;. Bijgevolg evenals het Woord niet gemeen is aan den Vader, den Zoon en den H. Geest, zoo is het ook niet waar dat de Vader, de Zoon en de H. Geest &#233;&#233;n &#171; zeggende &#187; zijn. Waarom Augustinus zegt in het 7e boek Over de Drievuldigheid (1e H.) : &#171; Daar de benaming &#171; Zeggende &#187; iets uitdrukt dat tegenover het mede-eeuwige Woord staat, wordt zij niet aangewend om de eenheid in God te beteekenen. &#187; &#171; Gezegd-worden &#187; daarentegen komt toe aan elk der Personen. Niet alleen het woord immers wordt &#171; gezegd &#187; maar ook de zaak die door het woord gevat of uitgedrukt wordt. Zoo dus komt het slechts aan &#233;&#233;n enkele der goddelijke Personen toe gezegd te worden zooals het woord gezegd wordt; aan elk der Personen echter komt het toe gezegd te worden zooals de zaak die door het woord gevat wordt. Doordat immers de Vader zichzelf en den Zoon en den H. Geest en alle andere voorwerpen van zijn wetenschap kent, vat Hij het Woord op, zoodat de geheele Drievuldigheid en ook al het geschapene door het Woord gezegd worden; zooals ook het verstand van den mensch, wanneer het verstaat wat de steen is, door het woord dat het vormt den steen zegt. &#8212; Anselmus echter gebruikt &#171; zeggen &#187; in oneigenlijken zin voor &#171; kennen &#187;. Kennen immers duidt enkel op een verhouding van den kenner tot het gekende voorwerp, en sluit niets in dat op een oorsprong wijst, maar alleen iets dat &#8217;n vorm geeft aan ons verstand, in zoover ons verstand door den vorm dien het van het gekende ding ontvangt verdadelijkt wordt. In God echter sluit het kennen &#8217;n algeheele identiteit in. Want in God is het verstand en wat door het verstand gekend is geheel en al hetzelfde, zooals vroeger werd aangetoond (14e Kw., 2e Art.). Het &#171; zeggen &#187; daarentegen sluit hoofdzakelijk een verhouding in tot het woord dat opgevat wordt, want &#171; zeggen &#187; is niets anders dan &#8217;n woord uiten. Maar door bemiddeling van het woord sluit &#171; zeggen &#187; een verhouding in tot het gekende ding dat de kenner zich voorstelt in het woord dat hij uit. En zoo is in God die Persoon alleen &#171; zeggend &#187; welke het Woord uit, hoewel elk der Personen kent en gekend is, en bijgevolg ook door het Woord gezegd wordt. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>1</articulus>
  <type>ad</type>
  <index>4</index>
  <reference>1.34.1.ad</reference>
  <nl>&#171; Woord &#187; wordt hier genomen in figuurlijken zin in zoover datgene wat door het woord wordt beteekend of er &#8217;n uitwerksel van is, &#171; woord &#187; wordt geheeten. In dezen zin immers zegt men van de schepselen dat zij Gods woord volbrengen, in zoover zij &#8217;n uitwerksel verwezenlijken, waartoe God hen naar het Woord dat zijn wijsheid heeft opgevat geordend heeft; zooals men zegt van iemand dat hij het woord van den koning volbrengt, wanneer hij het werk uitvoert, waartoe hij door het woord van den koning werd aangemaand. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>2</articulus>
  <type>arg</type>
  <index>1</index>
  <reference>1.34.2.arg</reference>
  <nl>Men beweert dat &#171; het Woord &#187; niet een eigen naam is van den Zoon. De Zoon immers is in de Godheid een zelfstandig staande Persoon. De benaming &#171; woord &#187; echter beduidt niet een zelfstandig staande zaak, zooals blijkt in ons woord. Dus kan &#171; het Woord &#187; niet een eigen naam zijn van den Zoon. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>2</articulus>
  <type>arg</type>
  <index>2</index>
  <reference>1.34.2.arg</reference>
  <nl>Het woord wordt op een of andere wijze geuit door hem die het zegt. Zoo dus de Zoon het Woord is in eigenlijken zin, dan komt Hij niet voort van den Vader tenzij als 'n woord dat geuit wordt door den Vader. Dit is echter de ketterij van Valentinus, zooals blijkt uit Augustinus, in het boek Over de Ketterijen (n. 11). </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>2</articulus>
  <type>arg</type>
  <index>3</index>
  <reference>1.34.2.arg</reference>
  <nl>Elke eigen naam van een of ander persoon beduidt iets dat aan dien persoon eigen is. Zoo dus &#171; Woord &#187; de eigen naam is van den Zoon, dan moet hij een zekere eigenschap van den Zoon te kennen geven. En zoo zullen er dus in de Godheid meer eigenschappen zijn dan boven vermeld werden (32e Kw., 3e Art.). </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>2</articulus>
  <type>arg</type>
  <index>4</index>
  <reference>1.34.2.arg</reference>
  <nl>Al wie iets met het verstand kent, vat door dit kennen een woord op. Welnu ook de Zoon kent. Dus is er ook een woord van den Zoon. Zoo dus is het niet eigen aan den Zoon &#171; Woord &#187; te zijn. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>2</articulus>
  <type>arg</type>
  <index>5</index>
  <reference>1.34.2.arg</reference>
  <nl>In den Brief aan de Hebreen (1, 3) wordt er van den Zoon gezegd : &#171; Die alles draagt door het Woord van zijn macht. &#187; Waaruit Basilius (in het 5e boek Tegen Eunomius, 11e H.) besluit dat de H. Geest het woord van den Zoon is. Het is dus niet eigen aan den Zoon &#171; Woord &#187; te zijn. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>2</articulus>
  <type>sc</type>
  <index>1</index>
  <reference>1.34.2.sc</reference>
  <nl>Maar hiertegenover staat dat Augustinus zegt in het 6e boek Over de Drievuldigheid (2e H.) : &#171; Enkel de Zoon wordt Woord genoemd. &#187; </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>2</articulus>
  <type>co</type>
  <index>1</index>
  <reference>1.34.2.co</reference>
  <nl>&#171; Het Woord &#187;, in eigenlijken zin genomen, wordt aan de Godheid toegeschreven als een persoonsbenaming en is de eigen naam van den Zoon. Het duidt immers op een zekere uitvloeing uit het verstand. De Persoon nu die in de Godheid voortkomt door &#8217;n uitvloeing uit het verstand, wordt Zoon genoemd, en het voortkomen dat op deze wijze plaats heeft, noemt men voortbrenging, zooals hooger werd aangetoond (27e Kw., 2e Art.). Hieruit volgt dus dat enkel de Zoon in eigenlijken zin &#171; Woord &#187; wordt geheeten in de Godheid. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>2</articulus>
  <type>ad</type>
  <index>1</index>
  <reference>1.34.2.ad</reference>
  <nl>In ons is zijn en kennen niet identiek. Hieruit volgt dat wat in ons is als &#8217;n gekend zijn, niet tot onze natuur behoort; het zijn echter van God is zijn kennen. Daarom is het Woord van God geen bijkomstigheid in God of een uitwerksel van Hem, maar het behoort tot zijn natuur zelf. En daarom moet het iets zijn dat zelfstandig staat, vermits alles wat in de goddelijke natuur is op zichzelf staat. Zoo zegt dan ook Damascenus (1e boek Over het Waarachtig Geloof, 1e H.) dat het Woord Gods &#171; iets zelfstandigs is en als hypostase bestaat, terwijl de andere woorden, de onze nl., slechts uitwerkselen zijn van de ziel &#187;. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>2</articulus>
  <type>ad</type>
  <index>2</index>
  <reference>1.34.2.ad</reference>
  <nl>De dwaling van Valentinus werd niet veroordeeld omdat deze voorhield dat de Zoon als Woord wordt &#171; geuit &#187;, zooals de Arianen het lasterlijk voorstelden, naar Hilarius ons meedeelt (in het 6e boek Over de Drievuldigheid, n. 9), maar om de wijze waarop hij het uiten verklaarde, zooals blijkt uit Augustinus in het boek Over de Ketterijen (t. a. pl.). </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>2</articulus>
  <type>ad</type>
  <index>3</index>
  <reference>1.34.2.ad</reference>
  <nl>De benaming &#171; Woord &#187; drukt dezelfde eigenschap uit als de benaming &#171; Zoon &#187;. Daarom ook zegt Augustinus (in het 7e boek Over de Drievuldigheid, 2e H.) : &#171; De benaming &#171; Woord &#187; wordt om dezelfde reden gebezigd als de benaming &#171; Zoon &#187;. Het voortkomen zelf immers van den Zoon &#8212; dat een persoonlijke eigenschap van Hem is &#8212; wordt uitgedrukt door verschillende benamingen, die allen aan den Zoon worden toegekend om op verschillende wijzen zijn volmaaktheid uit te drukken. Want om aan te toonen hoe Hij mede-eeuwig is, wordt Hij &#171; glans &#187; geheeten; om aan te toonen hoe Hij geheel en al gelijk is aan den Vader, noemt men Hem &#171; Beeld &#187;; eindelijk om aan te toonen hoe Hij op onstoffelijke wijze wordt voortgebracht, wordt Hij &#171; Woord &#187; geheeten. Men kon immers onmogelijk &#233;&#233;ne benaming vinden, waardoor al deze volmaaktheden zouden worden uitgedrukt. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>2</articulus>
  <type>ad</type>
  <index>4</index>
  <reference>1.34.2.ad</reference>
  <nl>Het komt aan den Zoon toe te kennen zooals het Hem toekomt God te zijn. Kennen wordt immers in God aan de wezenheid toegeschreven, zooals boven werd aangetoond (14e Kw., 2e en 4e Art.). De Zoon nu is God als &#171; voortgebrachte &#187;, niet als &#171; voortbrengende &#187; God. Op die wijze is Hij dus ook kennend, niet als 'n woord voortbrengend, maar als voortgebracht Woord, in zoover nl. in God het voortgebrachte Woord niet naar de zaak verschilt van het goddelijk verstand, doch slechts door een betrekking van zijn beginsel onderscheiden wordt. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>2</articulus>
  <type>ad</type>
  <index>5</index>
  <reference>1.34.2.ad</reference>
  <nl>Wanneer van den Zoon gezegd wordt dat Hij &#171; alles draagt door het woord van zijn macht &#187;, dan wordt &#171; woord &#187; gebruikt in figuurlijken zin, om het uitwerksel van het Woord aan te duiden. Daarom ook zegt de Glossa dat &#171; woord &#187; genomen wordt voor &#171; bevel &#187;, in zoover het nl. &#8217;n uitwerksel is van de kracht van het Woord dat de dingen blijven voortbestaan, zooals het ook 'n uitwerksel is van de kracht van het Woord dat de dingen tot het bestaan zijn gebracht. Basilius nu, die de benaming &#171; Woord &#187; toepast op den H. Geest, spreekt hier in oneigenlijken en figuurlijken zin, in zoover nl. al datgene waardoor iets wordt bekend gemaakt deszelfs woord kan genoemd worden, en in dezen zin kan men den H. Geest het woord van den Zoon noemen, omdat Hij den Zoon doet kennen. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>3</articulus>
  <type>arg</type>
  <index>1</index>
  <reference>1.34.3.arg</reference>
  <nl>Men beweert dat de benaming &#171; Woord &#187; geen gericht zijn op de schepselen insluit. Elke benaming immers die een uitwerksel in de schepselen medebeteekent slaat, wanneer zij aan God wordt toegeschreven, op de wezenheid. De benaming &#171; Woord &#187; nu slaat niet op Gods wezenheid maar op een Persoon, zooals gezegd werd (1e Art.). Dus sluit de benaming &#171; Woord &#187; geen gericht zijn op de schepselen in. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>3</articulus>
  <type>arg</type>
  <index>2</index>
  <reference>1.34.3.arg</reference>
  <nl>Al datgene wat een gericht zijn op de schepselen vervat, wordt aan God toegeschreven met een begin in den tijd, zooals &#171; Heer &#187; en &#171; Schepper &#187;. Maar de benaming &#171; Woord &#187; is zegbaar van God van alle eeuwigheid af. Dus sluit deze benaming geen gericht zijn op de schepselen in. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>3</articulus>
  <type>arg</type>
  <index>3</index>
  <reference>1.34.3.arg</reference>
  <nl>Het Woord sluit een gericht zijn in op datgene waarvan Het voortkomt. Indien het dus een gericht zijn op de schepselen insluit, dan volgt daaruit dat het ook voortkomt van de schepselen. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>3</articulus>
  <type>arg</type>
  <index>4</index>
  <reference>1.34.3.arg</reference>
  <nl>Er zijn meerdere idee&#235;n, naar de verscheidenheid van het gericht zijn op de schepselen. Indien dus het Woord een gericht zijn op de schepselen insluit, dan volgt daaruit dat er in God niet &#233;&#233;n enkel, maar vele woorden zijn. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>3</articulus>
  <type>arg</type>
  <index>5</index>
  <reference>1.34.3.arg</reference>
  <nl>Indien het Woord een gericht zijn op de schepselen insluit, dan kan dit slechts zijn in zoover de schepselen door God gekend zijn. God echter kent niet alleen het zijnde doch ook het nietzijnde. Dus zal er ook in het Woord een gericht zijn worden aangetroffen op het niet-zijnde, wat ondenkbaar schijnt. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>3</articulus>
  <type>sc</type>
  <index>1</index>
  <reference>1.34.3.sc</reference>
  <nl>Daartegenover staat echter wat Augustinus zegt in het Boek der drie en tachtig Vraagstukken (63e V.), dat in de benaming &#171; Woord &#187; &#171; niet enkel een gericht zijn op den Vader wordt uitgedrukt, maar ook een gericht zijn op de dingen welke door het werkdadig vermogen van het Woord gemaakt zijn. &#187; </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>3</articulus>
  <type>co</type>
  <index>1</index>
  <reference>1.34.3.co</reference>
  <nl>De benaming &#171; Woord &#187; sluit een gericht zijn op de schepselen in. God immers, door zichzelf te kennen, kent alle schepselen. Het woord nu dat in den geest wordt opgevat verbeeldt alles wat metterdaad gekend wordt. Daarom zijn er in ons verschillende woorden, naarmate er verschillende dingen zijn die we kennen. Maar daar God in &#233;&#233;ne daad &#233;n Zichzelf &#233;n al het andere kent, daarom drukt &#233;&#233;n enkel Woord niet slechts den Vader, maar ook de schepselen uit. En zooals Gods kennis ten opzichte van God slechts kennen is, ten opzichte van de schepselen echter &#233;n kennen &#233;n maken, zoo heeft ook Gods Woord slechts uit te drukken wat in den Vader is, de schepselen echter drukt het uit en maakt ze. Vandaar het vers uit den Psalm (32, 9) : &#171; Hij zegde en het geschiedde &#187;, daar in het Woord de zijnsgrond ligt vervat van al wat door God gemaakt wordt. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>3</articulus>
  <type>ad</type>
  <index>1</index>
  <reference>1.34.3.ad</reference>
  <nl>De benaming van een Persoon slaat ook zijdelings op de natuur. De persoon immers is de individueele zelfstandigheid van een redelijke natuur. De benaming dus van een goddelijken Persoon, in zoover ze een persoonlijke betrekking aanduidt, sluit geen gericht zijn op de schepselen in. Doch dit ligt vervat in datgene wat tot de natuur behoort. Er is echter niets op tegen dat die persoonsbenaming, in zoover ze de wezenheid beteekent, &#8217;n gericht zijn op de schepselen zou insluiten.  Zooals het immers eigen is aan den Zoon, Zoon te zijn, zoo ook is het Hem eigen de voortgebrachte God of de voortgebrachte Schepper te zijn. En op deze wijze sluit de benaming &#171; Woord &#187; een betrekking tot de schepselen in. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>3</articulus>
  <type>ad</type>
  <index>2</index>
  <reference>1.34.3.ad</reference>
  <nl>Daar de betrekkingen volgen op de handelingen, sluiten sommige namen een betrekking van God tot de schepselen in welke volgt op een handeling van God die, zooals scheppen en besturen, uitgaat tot &#8217;n uitwendig maaksel. Zulke benamingen worden aan God toegekend met een begin in den tijd. Sommige benamingen echter sluiten een betrekking in die niet uitgaat tot een uitwendig maaksel, maar die in het handelend subjekt blijft, zooals kennen en willen. Deze benamingen worden niet gezegd met een begin in den tijd. En zulk een betrekking tot de schepselen sluit de benaming &#171; Woord &#187; in. Overigens is het onjuist dat alle benamingen welke een betrekking van God tot de schepselen insluiten, gezegd worden met een begin in den tijd, doch enkel die benamingen welke een betrekking insluiten die volgt op een handeling van God die uitgaat tot een uitwendig maaksel. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>3</articulus>
  <type>ad</type>
  <index>3</index>
  <reference>1.34.3.ad</reference>
  <nl>De kennis die God van de schepselen heeft put Hij niet uit de schepselen, maar uit zijn eigen wezenheid. Daarom moet ook het Woord niet van de schepselen voortkomen, hoewel Het de schepselen uitdrukt. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>3</articulus>
  <type>ad</type>
  <index>4</index>
  <reference>1.34.3.ad</reference>
  <nl>De benaming &#171; idee &#187; wordt hoofdzakelijk gebezigd om een betrekking tot de schepselen aan te duiden, en daarom wordt ze in het meervoud van God gezegd, en is ze ook geen persoonsbenaming. De benaming &#171; Woord &#187; echter wordt hoofdzakelijk gebruikt om een betrekking aan te duiden tot dengene die het zegt, en enkel gevolgelijk om de betrekking tot de schepselen te beteekenen, in zoover God door zichzelf te kennen ook alle schepselen kent. En daarom is er in God maar &#233;&#233;n enkel Woord dat een persoonsbenaming is. </nl>
  </lemma>
<lemma>
    <liber>1</liber>
  <quaestio>34</quaestio>
  <articulus>3</articulus>
  <type>ad</type>
  <index>5</index>
  <reference>1.34.3.ad</reference>
  <nl>Het Woord van God verhoudt zich tot het niet zijnde zooals Gods wetenschap zich tot het niet zijnde verhoudt. Want in Gods Woord is er niets minder dan in Gods wetenschap, zooals Augustinus zegt (15e boek Over de Drievuldigheid, 14e H.). Het Woord van God verhoudt zich echter niet op dezelfde wijze tot het zijnde en het niet-zijnde, daar het Woord het zijnde uitdrukt en maakt, het niet-zijnde echter uitdrukt en kennen doet. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus />
  <type>pr</type>
  <index>1</index>
  <reference>1.35.pr</reference>
  <nl>Omtrent die benaming stellen we twee vragen : 1e) Is de benaming &#171; Beeld &#187; op een goddelijken Persoon toepasselijk? 2e) Is die benaming eigen aan den Zoon? </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>1</articulus>
  <type>arg</type>
  <index>1</index>
  <reference>1.35.1.arg</reference>
  <nl>Men beweert dat de benaming &#171; Beeld &#187; niet op een goddelijken Persoon toepasselijk is. Augustinus (Fulgentius) immers zegt in zijn boek Aan Petrus, Over het Geloof (1e H.) : &#171; De Godheid, die &#233;&#233;n is in de heilige Drievuldigheid, is tevens het beeld naar hetwelk de mensch gemaakt is. &#187; De benaming &#171; beeld &#187; is dus niet toepasselijk op een Persoon maar op de wezenheid. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>1</articulus>
  <type>arg</type>
  <index>2</index>
  <reference>1.35.1.arg</reference>
  <nl>Hilarius zegt in zijn boek Over de Kerkvergaderingen (bij can. 1) dat &#171; het beeld de gelijkende gedaante is van datgene wat het afbeeldt &#187;. Welnu de benaming &#171; gedaante &#187; of &#171; vorm &#187; is in de Godheid een wezensnaam. Eveneens dus de benaming &#171; beeld &#187;. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>1</articulus>
  <type>arg</type>
  <index>3</index>
  <reference>1.35.1.arg</reference>
  <nl>Het Latijnsche woord &#171; imago &#187; (beeld) wordt afgeleid van het werkwoord &#171; imitari &#187; (navolgen, afbeelden) en bevat dus in zijn beteekenis het &#171; voor en na &#187; van den tijd. Welnu bij de goddelijke Personen is er geen verloop van tijd. De benaming &#171; beeld &#187; is dus niet toepasselijk op een goddelijken Persoon. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>1</articulus>
  <type>sc</type>
  <index>1</index>
  <reference>1.35.1.sc</reference>
  <nl>Daartegenover staat echter wat Augustinus zegt in het 7e boek Over de Drievuldigheid (1e H.) : &#171; Het heeft geen zin te zeggen dat iets het beeld is van zich zelf. &#187; De benaming &#171; Beeld &#187; moet dus in de Godheid toegepast worden op de betrekkingen, en bijgevolg op de Personen. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>1</articulus>
  <type>co</type>
  <index>1</index>
  <reference>1.35.1.co</reference>
  <nl>Het begrip &#171; beeld &#187; sluit een gelijkenis in. Iedere gelijkenis is echter nog geen beeld. Hiertoe is er 'n gelijkenis noodig naar de soort of ten minste naar een of ander kenteeken van de soort. Bij de stoffelijke dingen nu is wel het beste kenteeken van de soort de uiterlijke gedaante. Zoo zien we immers dat de dieren, die van elkaar verschillen in soort, ook verschillen in gedaante, niet echter noodzakelijk in kleur. Zoo men dus de kleur van een ding afschildert op den wand, is dat nog geen beeld, tenzij men er de gedaante aan toevoege. Maar zelfs die gelijkenis naar de soort of naar de gedaante is ontoereikend; ook de oorsprong hoort bij het begrip &#171; beeld &#187;. Want hierom, zooals Augustinus zegt in zijn Boek der drie en tachtig Vraagstuken (74e V.), is een ei niet het beeld van een ander ei, omdat het een niet uit het ander voortkomt. Opdat iets dus beeld zij van iets anders, wordt er vereischt dat het voortkome uit dat andere, en tevens er op gelijke naar de soort of ten minste naar een kenteeken van de soort. Welnu wat in de Godheid verband houdt met voortkomst of oorsprong, heeft betrekking op de Personen. De benaming &#171; Beeld &#187; is dus toepasselijk op een Persoon. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>1</articulus>
  <type>ad</type>
  <index>1</index>
  <reference>1.35.1.ad</reference>
  <nl>&#171; Beeld &#187; noemt men eigenlijk datgene wat voortkomt van een ander en er op gelijkt. Datgene echter naar wiens gelijkenis iets voortkomt, noemt men in eigenlijken zin oerbeeld, in oneigenlijken zin echter ook beeld. En in dezen zin gebruikt Augustinus het woord &#171; beeld &#187;, waar hij zegt dat de Godheid in de heilige Drievuldigheid het beeld is naar hetwelk de mensch is gemaakt. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>1</articulus>
  <type>ad</type>
  <index>2</index>
  <reference>1.35.1.ad</reference>
  <nl>In de bepaling die Hilarius geeft van het beeld sluit het woord &#171; gedaante &#187; het begrip in van &#8217;n vorm dien &#8217;t eene ding aan 't andere heeft ontleend. Op die wijze immers kan men zeggen dat het beeld de gedaante is van iets, zooals men ook kan zeggen dat iets de vorm is van iets anders, omdat het er gelijkenis mede vertoont. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>1</articulus>
  <type>ad</type>
  <index>3</index>
  <reference>1.35.1.ad</reference>
  <nl>Navolging met betrekking tot de goddelijke Personen wil niet zeggen dat de een na den andere komt in den tijd, maar enkel dat ze op elkaar gelijken. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>2</articulus>
  <type>arg</type>
  <index>1</index>
  <reference>1.35.2.arg</reference>
  <nl>Men beweert dat de benaming &#171; Beeld &#187; niet eigen is aan den Zoon. Joannes Damascenus immers zegt in het 1e boek Over het waarachtig Geloof (13e H.) : &#171; De Heilige Geest is het beeld van den Zoon. &#187; Die benaming is dus niet eigen aan den Zoon. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>2</articulus>
  <type>arg</type>
  <index>2</index>
  <reference>1.35.2.arg</reference>
  <nl>Het begrip &#171; beeld &#187; sluit tevens gelijkenis in en voortkomst van iets anders, zooals Augustinus zegt in het Boek van de drie en tachtig Vraagstukken (74e V.). Welnu de Heilige Geest komt voort van een ander en gelijkt er op. De Heilige Geest is dus een beeld, en bijgevolg is die benaming niet op den Zoon alleen toepasselijk. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>2</articulus>
  <type>arg</type>
  <index>3</index>
  <reference>1.35.2.arg</reference>
  <nl>Ook de mensch wordt het beeld van God genoemd, naar het woord uit den Eersten Brief aan de Korinthi&#235;rs (11,7): &#171; De man moet zijn hoofd niet bedekken, daar hij het beeld is en de glorie van God. &#187; Die benaming is dus niet eigen aan den Zoon. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>2</articulus>
  <type>sc</type>
  <index>1</index>
  <reference>1.35.2.sc</reference>
  <nl>Daartegenover staat echter wat Augustinus zegt in het 6e boek Over de Drievuldigheid (2e H.) : &#171; Alleen de Zoon is het Beeld van den Vader. &#187; </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>2</articulus>
  <type>co</type>
  <index>1</index>
  <reference>1.35.2.co</reference>
  <nl>De Grieksche godgeleerden zeggen gewoonlijk dat de Heilige Geest het beeld is van den Vader en van den Zoon. De Latijnsche godgeleerden daarentegen gebruiken die benaming uitsluitend voor den Zoon. Want in de Heilige Schrift komt zij niet voor, tenzij toegepast op den Zoon. Er wordt immers gezegd in den Brief aan de Colossenzen (1, 15) : &#171; Deze is het beeld van den onzichtbaren God, de eerstgeborene van geheel de schepping &#187;; en in den Brief aan de Hebre&#235;n (1, 3) : &#171; Deze is de afstraling zijner glorie en de afdruk van zijn Wezen. &#187; Sommigen geven als reden daarvan aan dat de Zoon niet alleen naar de natuur overeenkomt met den Vader, maar ook als beginsel.  De Heilige Geest echter komt noch met den Zoon noch met den Vader overeen in een kenmerk. &#8212; Die reden is echter niet voldoende. Want zooals er in de goddelijke betrekkingen geen spraak is van gelijkheid noch van ongelijkheid, zoo is er ook geen spraak van gelijkenis, wat nochtans vervat is in het begrip beeld. Daarom zeggen anderen dat de Heilige Geest het beeld niet kan genoemd worden, noch van den Zoon, omdat iets niet het beeld kan zijn van een ander beeld; noch van den Vader, omdat elk beeld rechtstreeks in verband staat tot datgene wat het afbeeldt, en de Heilige Geest slechts in verband staat met den Vader door den Zoon; noch van den Vader en den Zoon samen, omdat Hij in dit geval het beeld zou zijn van twee Personen, wat onmogelijk schijnt. Zoo moet men dus besluiten dat de Heilige Geest volstrekt niet beeld kan zijn. &#8212; Die redeneering gaat echter niet op, daar de Vader en de Zoon &#233;&#233;n zelfde beginsel zijn van den Heiligen Geest, zooals verder zal gezegd worden (36e Kw., 4 Art.). Er is dus niets op tegen dat &#233;&#233;n zelfde beeld den Vader en den Zoon voorstelt, in zoover ze &#233;&#233;n beginsel zijn, zooals ook de mensch het &#233;&#233;ne beeld is van heel de Drievuldigheid. En daarom moet dit op een andere manier verklaard worden.  Ofschoon men immers moet zeggen dat de Heilige Geest, zooals de Zoon, de natuur van den Vader ontvangt, zegt men toch niet dat Hij geboren is. Hoewel Hij dus volkomen gelijkvormig is aan den Vader, wordt Hij nochtans geen beeld genoemd. De Zoon echter komt voort als het Woord. Welnu dit begrip &#171; woord &#187; sluit de soortelijke gelijkenis in met datgene waarvan het voortkomt. Deze gelijkenis behoort echter niet tot het begrip &#171; liefde &#187;, ofschoon we ze moeten toekennen aan de liefde, die, in zoover zij goddelijke liefde is, de Heilige Geest zelf is. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>2</articulus>
  <type>ad</type>
  <index>1</index>
  <reference>1.35.2.ad</reference>
  <nl>Damascenus en de andere Grieksche godgeleerden gebruiken gewoonlijk de benaming &#171; beeld &#187; alleen in den zin van volkomen gelijkenis. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>2</articulus>
  <type>ad</type>
  <index>2</index>
  <reference>1.35.2.ad</reference>
  <nl>Hoewel de Heilige Geest gelijk is aan den Vader en aan den Zoon, volgt daar toch niet uit dat Hij hun beeld is, om de hooger aangegeven reden. </nl>
  </lemma>
<lemma>
    <liber>1</liber>
  <quaestio>35</quaestio>
  <articulus>2</articulus>
  <type>ad</type>
  <index>3</index>
  <reference>1.35.2.ad</reference>
  <nl>Een beeld van iets kan op twee wijzen in iets anders aanwezig zijn. Ten eerste in iets dat dezelfde soortelijke natuur bezit, zooals men het beeld van den koning terugvindt in zijn zoon. Ten tweede, in iets dat een andere natuur heeft, zooals men het beeld van den koning terugvindt op het muntstuk. Op de eerste wijze is de Zoon het beeld van den Vader. Op de tweede wijze wordt de mensch Gods beeld genoemd. En daarom zegt men, wanneer men de onvolmaaktheid van Gods beeld in den mensch wil aantoonen, dat de mensch niet alleen Gods beeld is, maar ook dat hij naar Gods beeld gemaakt is. Daardoor wil men een zekere beweging aanduiden van het onvolmaakte dat streeft naar het volmaakte. Van den Zoon Gods echter kan men niet zeggen dat Hij naar het beeld van den Vader zou gemaakt zijn, omdat Hij het volmaakte beeld is van den Vader. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus />
  <type>pr</type>
  <index>1</index>
  <reference>1.36.pr</reference>
  <nl>Nu handelen we verder over den Heiligen Geest, die niet alleen &#171; Heilige Geest &#187; genoemd wordt, maar ook &#171; Liefde &#187; en &#171; Gave Gods &#187;. Over den Heiligen Geest stellen we vier vragen: 1e) Is de benaming &#171; Heilige Geest &#187; eigen aan een Persoon? 2e) Komt de Persoon, die Heilige Geest genoemd wordt, voort van den Vader en van den Zoon? 3e) Komt Hij voort van den Vader door den Zoon? 4e) Zijn de Vader en de Zoon &#233;&#233;n zelfde beginsel van den Heiligen Geest? </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>1</articulus>
  <type>arg</type>
  <index>1</index>
  <reference>1.36.1.arg</reference>
  <nl>Men beweert dat de benaming &#171; Heilige Geest &#187; niet eigen is aan een goddelijken Persoon. Geen enkele naam immers, die toepasselijk is op de drie Personen, kan eigen zijn aan &#233;&#233;n Persoon. Welnu de benaming &#171; Heilige Geest &#187; is toepasselijk op de drie Personen. Hilarius toont immers in het 8e boek Over de Drievuldigheid (n. 23 en 23) aan dat de uitdrukking &#171; Geest Gods &#187; soms den Vader aanduidt, zooals in de woorden van Isaias (61, 1) : &#171; De Geest Gods is over mij &#187;; soms ook den Zoon, zooals in de woorden van Christus (bij Mattheus 12, 28) : &#171; Ik drijf de duivelen uit door den Geest Gods &#187;, waardoor Hij bewees dat Hij door zijn natuurlijke macht de duivelen uitdreef; soms ook den Heiligen Geest, zooals in de uitspraak van Jo&#235;l (2, 28) : &#171; Ik zal mijn Geest over alle vleesch uitstorten &#187;. De benaming &#171; Heilige Geest &#187; is dus niet eigen aan &#233;&#233;n goddelijken Persoon. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>1</articulus>
  <type>arg</type>
  <index>2</index>
  <reference>1.36.1.arg</reference>
  <nl>De namen der goddelijke Personen wijzen op de betrekkingen, zooals Bo&#235;tius zegt in zijn boek Over de Drievuldigheid (5e H.). Welnu de benaming &#171; Heilige Geest &#187; duidt geen betrekking aan en is bijgevolg niet eigen aan een goddelijken Persoon. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>1</articulus>
  <type>arg</type>
  <index>3</index>
  <reference>1.36.1.arg</reference>
  <nl>De naam &#171; Zoon &#187; is eigen aan een goddelijken Persoon. Men mag dus de uitdrukking &#171; de Zoon van deze of gene &#187; niet gebruiken. Men gebruikt echter wel de uitdrukking &#171; de geest van dien of dien mensch &#187;, zooals voorkomt in het Boek der Getallen (11, 17) : &#171; De Heer zegde aan Mozes: Ik zal van uw geest nemen en aan hen geven &#187;, en in het 4e Boek der Koningen(2, 15) : &#171; De geest van Elias rustte op Eliseus &#187;. De benaming &#171; Heilige Geest &#187; is dus niet eigen aan een goddelijken Persoon. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>1</articulus>
  <type>sc</type>
  <index>1</index>
  <reference>1.36.1.sc</reference>
  <nl>Daartegenover staat echter wat gezegd wordt in den Eersten Brief van Joannes (3, 7) : &#171; Drie zijn er die getuigenis afleggen in den hemel: de Vader, het Woord en de Heilige Geest &#187;. Welnu, zooals Augustinus zegt in het 7e boek Over de Drievuldigheid (4e en 6e H.), als men vraagt: &#171; Wat zijn die drie? &#187;, dan antwoorden we: &#171; Drie Personen. &#187; De benaming &#171; Heilige Geest &#187; is dus de eigen naam van een goddelijken Persoon. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>1</articulus>
  <type>co</type>
  <index>1</index>
  <reference>1.36.1.co</reference>
  <nl>Er zijn in de Godheid twee voortkomsten, waarvan de tweede, die een voortkomst is naar de liefde, geen eigen benaming heeft, zooals boven gezegd is (27e Kw., 4e Art., Antw. op de 3e B.). De betrekkingen die aan deze voortkomst beantwoorden hebben dus evenmin een eigen benaming, zooals ook boven gezegd is (28e Kw., 4e Art.). Om dezelfde reden heeft dan ook de Persoon, die op die wijze voortkomt, geen eigen naam.  Nochtans zooals sommige benamingen door het spraakgebruik werden aangewend om die betrekkingen aan te duiden, als b. v. de namen &#171; voortkomst &#187; en &#171; aanademing &#187;, die naar hun eigenlijke beteekenis veeleer de kenmerkende persoonsdaden aanduiden dan de betrekkingen zelf, zoo wordt ook om den Persoon die naar de liefde voortkomt te beteekenen de naam &#171; Heilige Geest &#187; aangewend naar het spraakgebruik der Heilige Schrift. Voor de redelijkheid van dit spraakgebruik kan men twee redenen aangeven. Ten eerste, dat door den naam &#171; Heilige Geest &#187; iets gemeenschappelijks wordt uitgedrukt. Augustinus zegt immers in het 15e boek Over de Drievuldigheid (19e H.) : &#171; Omdat de Heilige Geest in betrekking staat tot de twee andere Personen samen, geeft men Hem als eigen naam dien welke aan beide anderen gemeen is: want de Vader is Geest en de Zoon is Geest, en de Vader is heilig en de Zoon is heilig. &#187; Ten tweede, de eigenlijke beteekenis van deze benaming. Want bij stoffelijke dingen drukt het woord &#171; geest &#187; een zekere stuwing en beweging uit. Zoo wordt in het Latijn de tocht en de wind &#171; spiritus &#187; d. i. geest genoemd. Welnu het is eigen aan de liefde den wil van den minnende te bewegen en te stuwen naar het beminde. Wat het woord &#171; heilig &#187; betreft, dit wordt gebruikt voor die dingen die naar God gericht zijn. Aangezien dus een der goddelijke Personen voortkomt als de liefde waardoor God bemind wordt, noemt men dien Persoon terecht &#171; Heilige Geest &#187;. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>1</articulus>
  <type>ad</type>
  <index>1</index>
  <reference>1.36.1.ad</reference>
  <nl>Indien we de benaming &#171; Heilige Geest &#187; nemen in den zin van twee afzonderlijke gezegden, dan is zij toepasselijk op geheel de Drievuldigheid. Het woord &#171; geest &#187; beteekent dan de onstoffelijkheid van de goddelijke zelfstandigheid, daar reeds een lichamelijke geest onzichtbaar en weinig stoffelijk is en dit woord daarom voor alle onstoffelijke en onzichtbare zelfstandigheden wordt gebruikt. Het woord &#171; heilig &#187; echter zal dan duiden op de ongereptheid van het goddelijk goed-zijn. Indien we echter de benaming &#171; Heilige Geest &#187; als &#233;&#233;n gezegde beschouwen, dan dient ze, krachtens het kerkelijk spraakgebruik, als benaming voor slechts &#233;&#233;n der drie Personen, nl. voor den Persoon die als liefde voortkomt, om de reden die boven werd aangegeven (in de Leerstelling). </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>1</articulus>
  <type>ad</type>
  <index>2</index>
  <reference>1.36.1.ad</reference>
  <nl>Ofschoon in de benaming &#171; Heilige Geest &#187; uiteraard geen betrekkingsverhouding vervat is, wordt ze toch als betrekkingsbenaming aangewend, in zoover ze aangepast is geworden om een Persoon te beteekenen die alleen door een betrekking van de andere onderscheiden is. Men kan nochtans een zekere betrekking onder dien naam verstaan, zoo we dit woord &#171; geest &#187; gelijkstellen met &#171; aangeademd &#187;. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>1</articulus>
  <type>ad</type>
  <index>3</index>
  <reference>1.36.1.ad</reference>
  <nl>De benaming &#171; Zoon &#187; duidt enkel de betrekking aan van datgene wat van het beginsel voortkomt tot het beginsel. De benaming &#171; Vader &#187; echter drukt de betrekking uit die aan het beginsel toekomt. Zoo ook de benaming &#171; Geest &#187;, in zoover deze een zekere bewegende kracht te kennen geeft. Geen enkel schepsel nu kan beginsel zijn ten opzichte van een goddelijken Persoon, maar wel is het tegendeel het geval. En daarom kunnen we zeggen &#171; onze Vader &#187; en &#171; onze Geest&#187;, doch niet &#171; onze Zoon &#187;. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>arg</type>
  <index>1</index>
  <reference>1.36.2.arg</reference>
  <nl>Men beweert dat de Heilige Geest niet voortkomt van den Zoon. Volgens Dionysius immers in zijn boek Over de goddelijke Namen (1e H.) &#171; moet niemand het wagen iets te zeggen over de zelfstandige Godheid, tenzij dat wat ons door God zelf wordt voorgehouden in de Heilige Schrift &#187;.  Welnu in de Heilige Schrift wordt niet gezegd dat de Heilige Geest voortkomt van den Zoon, maar enkel dat Hij voortkomt van den Vader, zooals blijkt uit Joannes (15, 26) : &#171; De Geest der Waarheid die van den Vader voortkomt &#187;. De Heilige Geest komt dus niet voort van den Zoon. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>arg</type>
  <index>2</index>
  <reference>1.36.2.arg</reference>
  <nl>In het Symbolum van de eerste Synode van Constantinopel leest men het volgende: &#171; Wij gelooven in den Heiligen Geest, Heer en Levenwekker, die voortkomt van den Vader, die met den Vader en den Zoon moet aanbeden en verheerlijkt worden &#187;.  Men had dus aan ons Symbolum niet moeten bijvoegen dat de Heilige Geest voortkomt van den Zoon. Integendeel, degenen die dit er aan toevoegden schijnen den banvloek te hebben opgeloopen. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>arg</type>
  <index>3</index>
  <reference>1.36.2.arg</reference>
  <nl>Damascenus (in zijn werk Over het ware Geloof, 1e B., 8e H.) zegt: &#171; We zeggen dat de Heilige Geest uitgaat van den Vader en we noemen Hem den Geest van den Vader. We zeggen echter niet dat Hij uitgaat van den Zoon maar noemen Hem toch den Geest van den Zoon &#187;. De Heilige Geest komt dus niet voort van den Zoon. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>arg</type>
  <index>4</index>
  <reference>1.36.2.arg</reference>
  <nl>Wat in iets rust, komt er niet uit voort. Welnu de Heilige Geest rust in den Zoon. Er wordt immers in de legende van den heiligen Andreas gezegd: &#171; Vrede zij u en allen die gelooven in den &#233;&#233;nen God, den Vader, in zijn &#233;&#233;nen Zoon, onzen eenigen Heer Jezus Christus, en in den &#233;&#233;nen Heiligen Geest, die voortkomt van den Vader en verblijft in den Zoon &#187;. De Heilige Geest komt dus niet voort van den Zoon. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>arg</type>
  <index>5</index>
  <reference>1.36.2.arg</reference>
  <nl>De Zoon komt voort van den Vader als woord. Welnu de geest die in ons is schijnt niet voort te komen van ons woord.  De Heilige Geest komt dus ook niet voort van den Zoon. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>arg</type>
  <index>6</index>
  <reference>1.36.2.arg</reference>
  <nl>De Heilige Geest gaat volmaakt uit van den Vader. Het is dus overbodig te beweren dat Hij voortkomt van den Zoon. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>arg</type>
  <index>7</index>
  <reference>1.36.2.arg</reference>
  <nl>&#171; In wat altijddurend is, is er geen onderscheid van zijn en kunnen zijn &#187;, zooals gezegd wordt in het 3e Boek der Physica (4e H., n. 9). Dit geldt dus nog veel meer voor het goddelijke. Welnu, men kan den Heiligen Geest onderscheiden van den Zoon, zelfs indien Hij niet van Hem voortkomt. Anselmus zegt immers in zijn boek Over de Voortkomst van den Heiligen Geest (4e H.) : &#171; De Zoon en de Heilige Geest ontvangen beide het zijn van den Vader, maar op verschillende wijze: de eene door geboorte, de andere door voortkomst, zoodat ze daardoor van elkaar verschillen &#187;. En verder voegt hij er aan toe: &#171; Want moesten de Zoon en de Heilige Geest door niets anders van elkaar onderscheiden zijn, dan zouden ze hierdoor alleen reeds van elkaar onderscheiden zijn &#187;. De Heilige Geest is dus van den Zoon onderscheiden, ofschoon Hij van Hem het zijn niet ontvangt. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>sc</type>
  <index>1</index>
  <reference>1.36.2.sc</reference>
  <nl>Daartegenover staat echter wat Athanasius zegt (in het Symbolum) : &#171; De Heilige Geest is niet gemaakt noch geschapen noch geteeld door den Vader en den Zoon, maar Hij komt van Hen voort &#187;. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>co</type>
  <index>1</index>
  <reference>1.36.2.co</reference>
  <nl>De Heilige Geest moet noodzakelijk van den Zoon uitgaan. Anders is het volstrekt onmogelijk Hem als Persoon te onderscheiden van den Zoon, zooals blijkt uit wat boven gezegd is (28e Kw., 3e Art. en 30e Kw., 2e Art.). Men kan immers niet zeggen dat de goddelijke Personen door &#8217;n absoluut iets van elkaar onderscheiden zijn, want daaruit zou volgen dat de drie Personen niet meer &#233;&#233;n zouden zijn naar de wezenheid. Al wat immers aan de Godheid als iets absoluut wordt toegeschreven, behoort tot de &#233;&#233;ne wezenheid. De goddelijke Personen kunnen dus alleen door de betrekkingen van elkaar onderscheiden zijn. &#8212; De betrekkingen onderscheiden echter de Personen niet, tenzij in zoover ze aan elkaar tegengesteld zijn. Dit blijkt uit het feit dat de Vader, die twee betrekkingen heeft, &#233;&#233;ne tot den Zoon en een andere tot den Heiligen Geest, geen twee Personen vormt, maar &#233;&#233;n enkelen, omdat die betrekkingen niet aan elkaar zijn tegengesteld. Moesten er dus in den Zoon en den Heiligen Geest niet meer dan de twee betrekkingen zijn waardoor de een en de andere zich verhoudt tot den Vader, dan zouden deze betrekkingen niet aan elkaar tegengesteld zijn, evenmin als de twee betrekkingen waardoor de Vader zich tot den Zoon en den Heiligen Geest verhoudt. Zooals dus de Vader maar &#233;&#233;n Persoon vormt, zoo zouden ook de Zoon en de Heilige Geest samen maar &#233;&#233;n Persoon vormen met twee betrekkingen, die aan de twee aan elkaar tegengeste de betrekkingen van den Vader zouden beantwoorden. Dit is echter ketterij, want hierdoor wordt het geloof in de drie Personen vernietigd. De betrekkingen waardoor de Zoon en de Heilige Geest zich wederzijds tot elkaar verhouden moeten dus noodzakelijk aan elkaar tegengestelde betrekkingen zijn. &#8212; Er kunnen echter in de Godheid geen aan elkaar tegengestelde betrekkingen zijn, tenzij de oorsprongsbetrekkingen, zooals boven gezeg is (28e Kw., 4e Art.). De betrekkingen van oorsprong nu stellen we elkaar tegen in zoover we iets als beginsel en iets als van het beginsel voortkomend opvatten. We moeten dus hoofdzakelijk besluiten of wel dat de Zoon voortkomt van den Heiligen Geest, wat niemand staande houdt, of wel dat de Heilige Geest voortkomt van den Zoon, en dit is wat wij belijden. Deze stelling komt overigens overeen met den aard van beider voortkomst. We hebben immers vroeger gezegd (27 Kw., 2e en 4e Art., en 28e Kw., 4e Art.) dat de Zoon voortkomt door een daad van het verstand, als woord, en de Heilige Geest door een daad van den wil, als liefde. De liefde komt echter niet voort tenzij van het woord, want we kunnen slechts iets beminnen in zoover we het in ons verstand hebben opgevat. Ook hieruit blijkt dus dat de Heilige Geest voortkomt van den Zoon. Ook de natuur zelf der dingen maakt ons dit duidelijk. Want nergens zien we dat er uit &#233;&#233;n beginsel verscheidene dingen ontstaan zonder onderling verband, behalve wanneer het dingen betreft die stoffelijk van elkaar verschillen. Zoo kan b. v. een ambachtsman verscheidene messen maken die stoffelijk van elkaar verschillen en volstrekt geen verband houden met elkaar. Bij de dingen echter die niet alleen stoffelijk onderscheiden zijn, hoe talrijk ze ook worden geproduceerd, kan men altijd een zekere orde waarnemen. Zoo straalt reeds uit de orde van de geschapen dingen de heerlijkheid van de goddelijke wijsheid uit. Indien er dus twee Personen voortkomen van den &#233;&#233;nen Persoon van den Vader, te weten de Zoon en de Heilige Geest, dan moet er ook tusschen beide een zekere orde tot elkaar bestaan. Er kan echter geen andere orde worden aangewezen dan de orde van natuur, volgens dewelke de eene van den anderen voortkomt. Men mag dus niet zeggen dat de Zoon en de Heilige Geest op zulke wijze van den Vader voortkomen dat geen van beide van den anderen voortkomt, tenzij iemand in hen een stoffelijk onderscheid zou aannemen, wat volstrekt niet mag. Vandaar dan ook dat zelfs de Grieken een zekere orde aanvaarden waardoor de voortkomst van den Heiligen Geest in verband staat met den Zoon. Want ze geven toe dat de Heilige Geest de Geest is van den Zoon, en dat Hij van den Vader voortkomt door den Zoon. En men zegt dat sommigen onder hen toegeven dat Hij van den Zoon is, of dat Hij uit Hem voortvloeit maar niet dat Hij voortkomt. Zoo spreken steunt blijkbaar op onwetendheid of onwil. Want indien iemand goed nagaat zal hij bevinden dat de term &#171; voortkomst &#187; onder al degene die een voortkomst, welke dan ook, te kennen geven, de meest algemeene is. We bezigen hem immers om gelijk welken oorsprong aan te wijzen, zooals we b v. zeggen dat de lijn voortkomt van het punt, de straal van de zon, de beek van de bron, en zoo verder voor gelijk welke andere dingen. Bijgevolg kunnen we uit om even welk ander gegeven dat tot den oorsprong behoort besluiten dat de Heilige Geest voortkomt van den Zoon. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>ad</type>
  <index>1</index>
  <reference>1.36.2.ad</reference>
  <nl>We mogen van God niet zeggen wat we niet aantreffen in de Heilige Schrift, hetzij in dezelfde bewoordingen, hetzij met dezelfde beteekenis.  Ofschoon we nu niet woordelijk in de Heilige Schrift lezen dat de Heilige Geest van den Zoon voortkomt, vinden we er dit nochtans met dezelfde beteekenis, voornamelijk daar waar de Zoon, sprekende over den Heiligen Geest, zegt wat we lezen bij Joannes (16, 14) : &#171; Hij zal Mij verheerlijken, want van het mijne zal Hij ontvangen &#187;. &#8212; In den regel moeten we ook bij het verklaren van de Heilige Schrift houden dat wat van den Vader gezegd wordt, ook van den Zoon mag verstaan worden, zelfs dan wanneer er een woord met uitsluitende beteekenis is bij gevoegd, met uitzondering alleen van datgene wat den Vader en den Zoon door aan elkaar tegengestelde betrekkingen onderscheidt. Immers wanneer de Heer zegt bij Mattheus (11, 27) : &#171; Niemand kent den Zoon, behalve de Vader &#187;, wordt daardoor niet uitgesloten dat de Zoon zichzelf kent. Zoo ook wanneer gezegd wordt dat de Heilige Geest van den Vader voortkomt, zelfs indien er aan toegevoegd werd dat Hij van den Vader alleen voortkomt, zou daardoor de Zoon niet uitgesloten worden. Immers wat betreft het beginsel zijn van den Heiligen Geest, hierin zijn de Vader en de Zoon aan elkaar niet tegengesteld, doch enkel wat het feit betreft dat deze de Vader is en gene de Zoon. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>ad</type>
  <index>2</index>
  <reference>1.36.2.ad</reference>
  <nl>In iedere Kerkvergadering werd er naar aanleiding van een of andere ketterij die op de Kerkvergadering was veroordeeld geworden een geloofssymbolum uitgevaardigd. Een volgende Kerkvergadering stelde echter geen ander symbolum op als de vorige, maar men trachtte door het toevoegen van sommige verklaringen, tegenover de nieuw opgerezene ketterijen meer uitdrukkelijk te bepalen wat in het vorig symbolum impliciet vervat was. Zoo lezen we in een bepaling van de Kerkvergadering van Chalcedon dat zij die samengekomen waren op de Kerkvergadering van Constantinopel de leer over den Heiligen Geest uiteengezet hadden, &#171; niet alsof zij oordeelden dat de vorigen (degene nl. die te Nicea vergaderd hadden) iets minder hadden voorgehouden, maar om die leer met meer nadruk voor te stellen tot verweer tegen de ketters &#187;. Daar er nu ten tijde van de oudere Kerkvergaderingen geen dwaling was opgerezen volgens dewelke de Heilige Geest niet zou voortkomen van den Zoon, was het ook niet noodig geweest daaromtrent iets uitdrukkelijk te bepalen. Later echter, toen sommigen daaromtrent begonnen te dwalen, werd die leer op een Kerkvergadering die in het Westen was bijeengeroepen uitdrukkelijk vastgesteld en bekrachtigd door het gezag van den Roomschen Kerkvoogd, op wiens gezag ook de oudere Kerkvergaderingen werden bijeengeroepen en goedgekeurd.  &#8212; Die leer was nochtans impliciet reeds vervat in de uitspraak volgens dewelke de Heilige Geest van den Vader voortkomt. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>ad</type>
  <index>3</index>
  <reference>1.36.2.ad</reference>
  <nl>Dat de Heilige Geest niet zou voortkomen van den Zoon, werd voor &#8217;t eerst door de Nestorianen voorgehouden, zooals blijkt uit een symbolum van de Nestorianen dat op de Kerkvergadering van Ephese veroordeeld werd. Diezelfde dwaalleer heeft onder haar aanhangers den Nestoriaan Theodoretus en na hem verschillende anderen geteld, waaronder we ook Damascenus vinden. Hierin moeten we dus niet met de leer van dezen Kerkvader meegaan. &#8212; Nochtans beweren sommigen dat Damascenus, in de aangehaalde woorden, wel is waar niet belijdt maar evenmin ontkent dat de Heilige Geest van den Zoon voortkomt. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>ad</type>
  <index>4</index>
  <reference>1.36.2.ad</reference>
  <nl>Wanneer van den Heiligen Geest gezegd wordt dat Hij rust of verblijft in den Zoon, wordt daardoor niet uitgesloten dat Hij van den Zoon zou voortkomen, daar ook van den Zoon gezegd wordt dat Hij in den Vader verblijft, terwijl Hij nochtans van den Vader voortkomt. &#8212; Dat de Heilige Geest in den Zoon rust wordt ook gezegd of wel in dezen zin dat de liefde van den minnende rust in den beminde, of wel om hetgeen geschreven staat bij Joannes (1, 33) aangaande de menschelijke natuur van Christus: &#171; Op wien gij den Geest zult zien nederdalen en op hem rusten, die is het die doopt &#187;. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>ad</type>
  <index>5</index>
  <reference>1.36.2.ad</reference>
  <nl>We vatten het Woord in de Godheid niet op in vergelijking met het mondeling woord, waarvan niets geestelijks voortkomt.  Zoo immers zou men slechts zinnebeeldig spreken. Maar we vatten het op in vergelijking met het verstandswoord, waarvan de liefde uitgaat. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>ad</type>
  <index>6</index>
  <reference>1.36.2.ad</reference>
  <nl>Om het feit dat de Heilige Geest volmaakt voortkomt van den Vader is het niet alleen niet overbodig te zeggen dat de Heilige Geest voortkomt van den Zoon, maar volstrekt noodzakelijk. Want de kracht van den Vader en van den Zoon is er een en dezelfde, en al wat van den Vader voortkomt, komt ook van den Zoon voort, behalve wanneer het in strijd is met de eigenschap van het zoonschap. De Zoon komt immers niet van zichzelf voort, ofschoon Hij van den Vader voortkomt. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>2</articulus>
  <type>ad</type>
  <index>7</index>
  <reference>1.36.2.ad</reference>
  <nl>Daardoor juist wordt de Heilige Geest als Persoon onderscheiden van den Zoon, dat de oorsprong van den eenen onderscheiden is van den oorsprong van den anderen. Maar dat verschil van oorsprong zelf ligt hierin dat de Zoon voortkomt van den Vader alleen, de Heilige Geest echter van den Vader en van den Zoon. De voortkomsten kunnen immers op geen andere wijze onderscheiden worden, zooals boven werd aangetoond (in de Leerstelling). </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>3</articulus>
  <type>arg</type>
  <index>1</index>
  <reference>1.36.3.arg</reference>
  <nl>Men beweert dat de Heilige Geest niet voortkomt van den Vader door den Zoon. Wat immers van iemand voortkomt door iemand, komt niet onmiddellijk voort. Indien dus de Heilige Geest van den Vader voortkomt door den Zoon, dan komt Hij niet onmiddellijk van den Vader voort, wat bezwaarlijk kan gezegd worden. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>3</articulus>
  <type>arg</type>
  <index>2</index>
  <reference>1.36.3.arg</reference>
  <nl>Indien de Heilige Geest voortkomt van den Vader door den Zoon, dan komt Hij van den Zoon niet voort tenzij om den Vader. Welnu datgene waarom iets is, is meer dan dit (Tweede werk Over de Redeneering, 1e B., 2e H., n. 15). Dus komt Hij meer voort van den Vader dan van den Zoon. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>3</articulus>
  <type>arg</type>
  <index>3</index>
  <reference>1.36.3.arg</reference>
  <nl>De Zoon heeft het zijn door voortbrenging. Indien dus de Heilige Geest van den Vader voortkomt door den Zoon, dan volgt daaruit dat eerst de Zoon voortgebracht wordt en daarna de Heilige Geest voortkomt. Alzoo is de voortkomst van den Heiligen Geest niet eeuwig. Dit is echter ketterij. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>3</articulus>
  <type>arg</type>
  <index>4</index>
  <reference>1.36.3.arg</reference>
  <nl>Wanneer men van iemand zegt dat hij door iemand werkt, kan dit ook andersom gezegd worden. Zooals we immers zeggen dat de koning werkt door den baljuw, zoo kunnen we ook zeggen dat de baljuw werkt door den koning. We zeggen echter geenszins dat de Zoon den Heiligen Geest aanademt door den Vader.  Dus is het ook geenszins geoorloofd te zeggen dat de Vader den Heiligen Geest aanademt door den Zoon. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>3</articulus>
  <type>sc</type>
  <index>1</index>
  <reference>1.36.3.sc</reference>
  <nl>Daartegenover staal echter wat Hilarius zegt in zijn boek Over de Drievuldigheid (12e B., n. 57) : &#171; Wil, o mijn God, in mijn hart hel geloof bewaren, zoodat ik altijd den Vader erkenne, nl. U zelf; en den Zoon samen met U aanbidde; en verdiene den Heiligen Geest te ontvangen die door uw eeniggeboren Zoon voortkomt &#187;. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>3</articulus>
  <type>co</type>
  <index>1</index>
  <reference>1.36.3.co</reference>
  <nl>In al de verschillende zegswijzen die aangewend worden om uit te drukken dat iets door iets anders werkt of handelt, wijst het voorzetsel &#171; door &#187;, geplaatst in 'n oorzakelijkheidsverband, op een oorzaak of beginsel van die handeling.  Daar echter de handeling het midden houdt tusschen hem die handelt en dat wat uitgewerkt wordt, beduidt de term die 'n oorzaak te kennen geeft en waaraan het voorzetsel &#171; door &#187; wordt toegevoegd, soms de oorzaak van de handeling, in zoover deze uitgaat van hem die handelt. Alsdan is de oorzaak voor hem die handelt oorzaak dat hij handelt, hetzij eindoorzaak, hetzij vormoorzaak, hetzij bewerkende of bewegende oorzaak: eindoorzaak nl., wanneer we b. v. zeggen dat de ambachtsman door geldzucht zijn werk doet; vormoorzaak echter, wanneer we b v. zeggen dat hij door zijn kunst het werk uitvoert; bewegende oorzaak eindelijk, wanneer we b. v. zeggen dat hij door het gebod van een ander het werk volbrengt. Soms echter kan de term die 'n oorzaak te kennen geeft en waaraan het voorzetsel &#171; door &#187; wordt toegevoegd, de oorzaak van de handeling beduiden, in zoover deze tot haar resultaat komt. Zoo b. v. wanneer we zeggen dat de ambachtsman iets uitwerkt door een hamer. Dit beteekent immers niet dat de hamer oorzaak is dat de ambachtsman werkt, maar dat hij de oorzaak is dat het maaksel voortkomt van den ambachtsman, en eveneens dat de hamer dit kan dank zij den ambachtsman. En dit is het wat sommigen bedoelen wanneer ze zeggen dat het voorzetsel &#171; door &#187; soms rechtstreeks het gezag aanwijst, zooals b. v. in de uitdrukking: &#171; de koning handelt door den baljuw &#187;, soms echter zijdelings, zooals b. v. in de uitdrukking: &#171; de baljuw handelt door den koning &#187;. Omdat nu de Zoon het aan den Vader dankt dat de Heilige Geest van Hem voortkomt, mogen we zeggen dat de Vader door den Zoon den Heiligen Geest aanademt, of wel dat de Heilige Geest voortkomt van den Vader door den Zoon, wat hetzelfde is. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>3</articulus>
  <type>ad</type>
  <index>1</index>
  <reference>1.36.3.ad</reference>
  <nl>In iedere handeling moeten we twee dingen beschouwen: het handelend subjekt en de kracht waardoor het handelt; zooals we zeggen dat het vuur warmt door de warmte. Beschouwen we dus in den Vader en in den Zoon de kracht waar door zij den Heiligen Geest aanademen, dan is er geen spraak van iets dat daartusschen het midden zou houden, omdat die kracht in beiden een en dezelfde is. Beschouwen we echter de Personen zelf die den Heiligen Geest aanademen, dan zien we dat de Heilige Geest, daar Hij van den Vader en van den Zoon samen voortkomt, van den Vader onmiddellijk voortkomt in zoover Hij van den Vader zelf voortkomt, en midellijk in zoover Hij van den Zoon voortkomt. Zoo komt Abel van Adam onmiddellijk voort, daar Adam zijn vader is, tevens middellijk in zoover Eva, die uit Adam genomen is, zijn moeder is, hoewel dit stoffelijk voorbeeld weinig geschikt lijkt om de onstoffelijke voortkomst van de goddelijke Personen te verbeelden. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>3</articulus>
  <type>ad</type>
  <index>2</index>
  <reference>1.36.3.ad</reference>
  <nl>Indien de Zoon om den Heiligen Geest aan te ademen, daartoe een numeriek verschillende kracht van den Vader ontving, dan zou daaruit volgen dat Hij als een tweede of bij wijze van een werktuig oorzaak was en zoo zou de Heilige Geest meer voortkomen van den Vader dan van den Zoon. De aanademingskracht is echter een en dezelfde in den Vader en in den Zoon. Daarom komt de Heilige Geest op gelijke wijze voort van beide Personen, ofschoon soms gezegd wordt dat Hij hoofdzakelijk of eigenlijk van den Vader voortkomt, aangezien de Zoon die kracht van den Vader ontvangt. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>3</articulus>
  <type>ad</type>
  <index>3</index>
  <reference>1.36.3.ad</reference>
  <nl>Zooals de voortbrenging van den Zoon mede-eeuwig is met den Voortbrenger (de Vader was dus niet v&#243;&#243;r Hij den Zoon voortbracht), zoo is ook de voortkomst van den Heiligen Geest mede-eeuwig met zijn beginsel. De Zoon werd dus niet voortgebracht vooraleer de Heilige Geest voortkwam maar beide voortkomsten zijn eeuwig. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>3</articulus>
  <type>ad</type>
  <index>4</index>
  <reference>1.36.3.ad</reference>
  <nl>Wanneer men van iemand zegt dat hij handelt door iets, dan kan dit niet altijd andersom gezegd worden. We zeggen immers niet dat de hamer iets uitwerkt door den werkman, maar wel dat de baljuw handelt door den koning. Want het komt den baljuw toe te handelen, daar hij meester is van zijn daad, terwijl het den hamer niet toekomt te handelen of iets uit te werken, doch enkel gebezigd te worden; daarom duiden we hem niet anders aan dan als een werktuig. Nochtans zegt men dat de baljuw handelt door den koning, niettegenstaande het voorzetsel &#171; door &#187; hier een middel beteekent. Want hoe meer een subjekt in het veroorzaken van &#8217;n handeling nadert tot de eerste oorzaak, hoe onmiddellijker zijn kracht het uitwerksel bereikt. De kracht van de eerste oorzaak verbindt immers de tweede oorzaak met haar uitwerksel. Daardoor komt het dat in de deductieve wetenschappen de eerste beginselen ook onmiddellijke beginselen heeten. Zoo dus, wanneer men den baljuw als een schakel beschouwt tusschen de verschillende subjekten die handelen, dan zegt men dat de koning handelt door den baljuw. Maar wanneer men de rangorde van de werkende krachten in &#8217;t oog vat, dan zegt men dat de baljuw handelt door den koning. Want de kracht van den koning bewerkt dat de daad van den baljuw haar uitwerksel bereikt. Welnu, tusschen den Vader en den Zoon treft men geen rangschikking van krachten aan maar alleen van Personen, en daarom zegt men dat de Vader den Heiligen Geest aanademt door den Zoon, en niet andersom. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>arg</type>
  <index>1</index>
  <reference>1.36.4.arg</reference>
  <nl>Men beweert dat de Vader en de Zoon niet &#233;&#233;n beginsel vormen ten opzichte van den Heiligen Geest. De Heilige Geest schijnt immers niet voort te komen van den Vader en den Zoon in zoover deze &#233;&#233;n zijn: niet in zoover ze &#233;&#233;n zijn in natuur, want alzoo zou de Heilige Geest van zich zelf voortkomen, daar Hij &#233;&#233;n is in natuur met de andere Personen; ook niet in zoover de twee Personen &#233;&#233;n zijn door een of andere eigenschap, want &#233;&#233;n eigenschap kan blijkbaar niet gemeen zijn aan twee Personen. De Heilige Geest komt dus voort van den Vader en den Zoon, als van twee onderscheidene Personen. Dus zijn de Vader en de Zoon niet &#233;&#233;n beginsel van den Heiligen Geest. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>arg</type>
  <index>2</index>
  <reference>1.36.4.arg</reference>
  <nl>Wanneer men zegt dat de Vader en de Zoon &#233;&#233;n beginsel zijn van den Heiligen Geest, dan wordt daardoor geen eenheid van persoon bedoeld, want op die manier zouden de Vader en de Zoon &#233;&#233;n Persoon zijn. Men wil ook geen eenheid van eigenschap te kennen geven. Indien immers de Vader en de Zoon &#233;&#233;n beginsel waren van den Heiligen Geest krachtens &#233;&#233;n eigenschap, dan zou de Vader om &#8217;n gelijke reden, nl. omdat Hij twee eigenschappen bezit, &#8217;n dubbel beginsel zijn, te weten van den Zoon en van den Heiligen Geest, wat niet aanneembaar is. De Vader en de Zoon zijn dus niet &#233;&#233;n beginsel van den Heiligen Geest. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>arg</type>
  <index>3</index>
  <reference>1.36.4.arg</reference>
  <nl>De Zoon heeft niet meer overeenkomst met den Vader dan met den Heiligen Geest. De Heilige Geest en de Vader zijn echter niet &#233;&#233;n beginsel ten opzichte van een goddelijken Persoon. Dus ook de Vader en de Zoon niet. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>arg</type>
  <index>4</index>
  <reference>1.36.4.arg</reference>
  <nl>Indien de Vader en de Zoon &#233;&#233;n beginsel zijn van den Heiligen Geest, dan zijn ze of wel &#233;&#233;n beginsel dat de Vader is, of wel &#233;&#233;n beginsel dat de Vader niet is. Welnu noch het een noch het andere is houdbaar. Want indien ze &#233;&#233;n beginsel zijn dat de Vader is, dan volgt daaruit dat de Zoon de Vader is; indien ze &#233;&#233;n beginsel zijn dat de Vader niet is, dan volgt daaruit dat de Vader de Vader niet is. Men kan dus niet zeggen dat de Vader en de Zoon het &#233;&#233;ne beginsel zijn ten opzichte van den Heiligen Geest. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>arg</type>
  <index>5</index>
  <reference>1.36.4.arg</reference>
  <nl>Indien de Vader en de Zoon &#233;&#233;n beginsel zijn van den Heiligen Geest, dan moet ook het omgekeerde kunnen gezegd worden, dat nl. het &#233;&#233;ne beginsel van den Heiligen Geest de Vader en de Zoon is. Welnu deze zegswijze schijnt verkeerd te zijn. Want wat ik beginsel heet moet de plaats bekleeden of wel van den Persoon van den Vader of wel van den Persoon van den Zoon, en in beide gevallen is de zegswijze verkeerd. Dus is ook deze zegswijze verkeerd: de Vader en de Zoon zijn &#233;&#233;n beginsel van den Heiligen Geest. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>arg</type>
  <index>6</index>
  <reference>1.36.4.arg</reference>
  <nl>Wat in zelfstandigheid &#233;&#233;n is, is een en hetzelfde. Indien dus de Vader en de Zoon &#233;&#233;n beginsel zijn van den Heiligen Geest, dan volgt daaruit dat zij hetzelfde beginsel zijn. Dit wordt echter door velen ontkend. Men mag dus ook niet toegeven dat de Vader en de Zoon &#233;&#233;n beginsel zijn van den Heiligen Geest. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>arg</type>
  <index>7</index>
  <reference>1.36.4.arg</reference>
  <nl>Daar de Vader en de Zoon en de Heilige Geest &#233;&#233;n beginsel zijn van de schepping, zegt men dat ze &#233;&#233;n Schepper zijn. Welnu de Vader en de Zoon zijn niet &#233;&#233;n aanademer doch vormen twee aanademers van den Heiligen Geest, zooals velen dit uitdrukken. Dit stemt ook overeen met wat Hilarius zegt in zijn boek Over de Drievuldigheid (2e B., n. 29) dat de Heilige Geest &#171; van den Vader en van den Zoon als van zijn levenwekkers voortkomt &#187;.  De Vader en de Zoon zijn dus niet &#233;&#233;n beginsel van den Heiligen Geest. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>sc</type>
  <index>1</index>
  <reference>1.36.4.sc</reference>
  <nl>Daartegenover staat echter wat Augustinus zegt in zijn 5e boek Over de Drievuldigheid (14e H.), dat de Vader en de Zoon geen twee beginselen doch &#233;&#233;n beginsel zijn ten opzichte van den Heiligen Geest. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>co</type>
  <index>1</index>
  <reference>1.36.4.co</reference>
  <nl>De Vader en de Zoon zijn &#233;&#233;n in al datgene waarin aan elkaar tegengestelde betrekkingsverhoudingen geen onderscheid teweeg brengen. Hierom immers zijn de Vader en de Zoon &#233;&#233;n beginsel van den Heiligen Geest, omdat ze als beginsel van den Heiligen Geest niet aan elkaar zijn tegengesteld.  Sommigen zeggen nochtans dat de zegswijze: &#171; de Vader en de Zoon zijn &#233;&#233;n beginsel van den Heiligen Geest &#187;, niet in eigenlijken zin moet genomen worden. Immers daar het woord &#171; beginsel &#187;, op zich beschouwd, geen Persoon beduidt doch een eigenschap, zou men moeten zeggen dat het als hoedanigheidswoord gebezigd wordt. En daar een hoedanigheidswoord niet bepaald wordt door een hoedanigheidswoord, mag men niet zeggen dat de Vader en de Zoon &#233;&#233;n beginsel zijn van den Heiligen Geest, tenzij men het woord &#171;&#233;&#233;n &#187; als bijwoord beschouwt, zoodat de zin zou zijn. &#171; Ze zijn &#233;&#233;n beginsel, d. i. Ze zijn op &#233;&#233;n zelfde wijze beginsel &#187;. Doch dan zou men om dezelfde reden ook mogen zeggen dat de Vader 'n dubbel beginsel is, van den Zoon en van den Heiligen Geest, nl. op twee verschillende wijzen. Ofschoon dus het woord &#171; beginsel &#187; een eigenschap te kennen geeft, moeten we nochtans zeggen dat het die eigenschap als een zelfstandig naamwoord uitdrukt, zooals ook de woorden &#171; vader &#187; on &#171; zoon &#187; bij de schepselen. Vandaar dat het, zooals de overige zelfstandige naamwoorden, in &#8217;t enkelvoud of in 't meervou gezegd wordt naar gelang van de eenheid of van de veelheid van en vorm dien het beteekent. Zooals dus de Vader en de Zoon &#233;&#233;n God zijn, omdat de vorm, die door de benaming &#171; God &#187; beduid wordt, &#233;&#233;n is, zoo ook zijn de Vader en de Zoon &#233;&#233;n beginsel van den Heiligen Geest, omdat de eigenschap, die door deze benaming &#171; beginsel &#187; beduid wordt, &#233;&#233;n is. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>ad</type>
  <index>1</index>
  <reference>1.36.4.ad</reference>
  <nl>Gelet op de aanademingskracht, moet men zeggen dat de Heilige Geest voortkomt van den Vader en den Zoon, in zoover deze hierin &#233;&#233;n zijn, want daardoor wordt eenigszins de natuur met &#8217;n eigenschap ervan aangeduid, zooals we verder zullen zien (41e Kw., 5e Art.). Er is immers niets op tegen dat &#233;&#233;n eigenschap in twee subjekten, die een en dezelfde natuur hebben, zou worden aangetroffen. Indien we echter de subjekten van de aanademing beschouwen, dan moeten we zeggen dat de Heilige Geest voortkomt van den Vader en van den Zoon als van onderscheidene Personen. Want Hij komt van hen voort als de liefde die beiden vereenigt. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>ad</type>
  <index>2</index>
  <reference>1.36.4.ad</reference>
  <nl>Wanneer we zeggen dat de Vader en de Zoon &#233;&#233;n beginsel zijn van den Heiligen Geest, dan wijzen we &#233;&#233;ne eigenschap aan, de vorm die door de benaming &#171; beginsel &#187; wordt uitgedrukt. Daaruit volgt nochtans niet dat we van den Vader, om reden van zijn verscheidene eigenschappen, zouden mogen zeggen dat Hij verscheidene beginselen is, want dit zou een veelheid van subjekten medebrengen. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>ad</type>
  <index>3</index>
  <reference>1.36.4.ad</reference>
  <nl>Niet met 't oog op de eigenschappen die uit betrekkingen bestaan, maar met &#8217;t oog op de wezenheid, spreken we van gelijken of niet gelijken. En bijgevolg evenals de Vader niet m&#233;&#233;r op zichzelf gelijkt dan op den Zoon, zoo gelijkt ook de Zoon niet m&#233;&#233;r op den Vader dan de Heilige Geest. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>ad</type>
  <index>4</index>
  <reference>1.36.4.ad</reference>
  <nl>Deze twee zegswijzen: &#171; de Vader en de Zoon zijn een beginsel dat de Vader is &#187; of &#171; &#233;&#233;n beginsel dat de Vader niet is &#187;, zijn niet tegenstrijdig. Dus moeten we niet het een of het ander houden. Want als we zeggen: &#171; de Vader en de Zoon zijn &#233;&#233;n beginsel &#187; dan slaat dit woord &#171; beginsel &#187; niet op een bepaald subjekt, maar bevat op onbepaalde wijze de twee Personen. Bijgevolg sluit die opwerping in haar zegswijze een sophisme in, daar ze van een onbepaald subjekt overgaat tot een bepaald subjekt. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>ad</type>
  <index>5</index>
  <reference>1.36.4.ad</reference>
  <nl>Men mag zeggen dat ook deze zegswijze: &#171; het &#233;ene beginsel van den Heiligen Geest is de Vader en de Zoon &#187;, waar is. Het woord &#171; beginsel &#187; gaat hier immers niet terug op &#233;&#233;n bepaalden Persoon, maar slaat zonder onderscheid op de twee Personen, zooals we gezegd hebben (Antw. op de vorige bedenking). </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>ad</type>
  <index>6</index>
  <reference>1.36.4.ad</reference>
  <nl>Men mag zeggen dat de Vader en de Zoon hetzelfde beginsel zijn, in zoover het woord &#171; beginsel &#187; de twee Personen samen beteekent zonder meer te bepalen of te onderscheiden. </nl>
  </lemma>
<lemma>
    <liber>1</liber>
  <quaestio>36</quaestio>
  <articulus>4</articulus>
  <type>ad</type>
  <index>7</index>
  <reference>1.36.4.ad</reference>
  <nl>Sommigen zeggen dat de Vader en de Zoon, ofschoon ze &#233;&#233;n beginsel zijn van den Heiligen Geest, nochtans wegens het onderscheid van subjekten twee aanademers van den Heiligen Geest vormen, zooals ze ook twee &#171; aanademenden &#187; vormen, omdat de daden toegeschreven worden aan de subjekten. Men mag echter niet hetzelfde zeggen van het woord &#171; Schepper &#187;. Want de Heilige Geest komt voort van den Vader en van den Zoon in zoover zij twee onderscheidene Personen zijn, zooals gezegd is (Antw. op de 1e B.). Het schepsel echter komt niet voort van de drie Personen in zoover ze onderscheiden zijn, maar in zoover ze &#233;&#233;n zijn in wezenheid. &#8212; Nochtans, aangezien het woord &#171; aanademend &#187; een hoedanigheidswoord is en &#171; aanademer &#187; een zelfstandig naamwoord, zeggen we beter dat de Vader en de Zoon twee aanademenden zijn, om reden van de veelheid van subjekten, maar niet dat ze twee aanademers zijn, omdat er maar &#233;&#233;n aanademing is. Immers hoedanigheidswoorden worden in &#8217;t meervoud gezet in overeenkomst met de subjekten, de zelfstandige naamwoorden daarentegen overeenkomstig hun eigen vorm dien ze beteekenen. &#8212; Wat nu Hilarius zegt, nl. dat de Heilige Geest van den Vader en van den Zoon als van zijn levenwekkers voortkomt, moet uitgelegd worden in dien zin dat Hilarius een zelfstandig naamwoord gebruikt voor een hoedanigheidswoord. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus />
  <type>pr</type>
  <index>1</index>
  <reference>1.37.pr</reference>
  <nl>Vervolgens moeten we handelen over de benaming &#171; Liefde &#187;. Daaromtrent stellen we twee vragen: 1e) Is &#171; Liefde &#187; een eigen benaming van den Heiligen Geest? 2e) Beminnen God de Vader en God de Zoon elkaar door den Heiligen Geest? </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>1</articulus>
  <type>arg</type>
  <index>1</index>
  <reference>1.37.1.arg</reference>
  <nl>Men beweert dat &#171; Liefde &#187; niet een eigen benaming is van den Heiligen Geest. Augustinus zegt immers in het 15e boek Over de Drievuldigheid (17e H.) : &#171; Ik weet niet waarom de Vader en de Zoon en de Heilige Geest &#171; wijsheid &#187; geheeten worden en allen samen niet drie maar &#233;&#233;n wijsheid, en niet evenzoo de Vader en de Zoon en de Heilige Geest &#171; liefde &#187; zouden heeten en allen samen &#233;&#233;n liefde &#187;. Welnu geen enkele benaming die aan elk persoon afzonderlijk wordt toegekend en in 't enkelvoud aan allen samen, is een eigen benaming van een bepaald persoon. Dus is de benaming &#171; Liefde &#187; ook niet eigen aan den Heiligen Geest. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>1</articulus>
  <type>arg</type>
  <index>2</index>
  <reference>1.37.1.arg</reference>
  <nl>De Heilige Geest is een zelfstandig-staande persoon. Welnu &#171; liefde &#187; beteekent niet een zelfstandig-staande persoon, doch een werking die uitgaat van den minnaar op het beminde. Dus kan &#171; Liefde &#187; niet een eigen naam zijn van den Heiligen Geest. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>1</articulus>
  <type>arg</type>
  <index>3</index>
  <reference>1.37.1.arg</reference>
  <nl>De liefde is een band die minnenden verbindt. Dionysius zegt immers in het boek Over de goddelijke Namen (4e H.) dat ze &#171; een eenmakende kracht is &#187;. Welnu een band houdt het midden tusschen twee zaken die hij samenbindt; hij is echter niet iets dat uit die zaken voortkomt. Indien dus de Heilige Geest voortkomt van den Vader en van den Zoon, zooals we boven hebben aangetoond (36e Kw., 2e Art.), dan is Hij blijkbaar geen liefde of band tusschen den Vader en den Zoon. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>1</articulus>
  <type>arg</type>
  <index>4</index>
  <reference>1.37.1.arg</reference>
  <nl>Ieder die bemint heeft 'n liefde. De Heilige Geest nu bemint. Dus heeft Hij &#8217;n liefde. Indien Hij dus liefde is, dan zal er &#8217;n liefde van de liefde zijn, en &#8217;n geest van den geest, hetgeen on aanneembaar schijnt. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>1</articulus>
  <type>sc</type>
  <index>1</index>
  <reference>1.37.1.sc</reference>
  <nl>Daartegenover staat echter wat Gregorius zegt in de Homelie Over Pinksteren (30e Hom.) : &#171; De Heilige Geest is Liefde &#187;. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>1</articulus>
  <type>co</type>
  <index>1</index>
  <reference>1.37.1.co</reference>
  <nl>De benaming &#171; liefde &#187; kan in de Godheid gebezigd worden &#233;n om de wezenheid &#233;n om een persoon te beduiden. In zoover ze van een persoon gezegd wordt, is ze een eigen benaming van den Heiligen Geest, evenals &#171; Woord &#187; een eigen benaming is van den Zoon. Om dit met klaarblijkelijkheid in te zien moet men weten dat er in de Godheid, zooals werd aangetoond (27e Kw., 1e, 3e en 3e Art.), twee voortkomsten zijn, de eene door den verstandsakt, nl. de voortkomst van het woord, de andere door den wilsakt, nl. de voortkomst van de liefde, en daar de eerste voortkomst beter gekend is, heeft men ook eigene benamingen gevonden om afzonderlijk alles uit te drukken wat in die voortkomst kan beschouwd worden; wat niet het geval is voor de voortkomst door den wil. Derhalve gebruiken we zekere omschrijvingen om den persoon die alzoo voortkomt te beteekenen. Daarom ook noemen we de betrekkingen die we op grond van die voortkomst aanvaarden met de namen &#171; voortkomst &#187; en &#171; aanademing &#187;, zooals we boven hebben aangetoond (28e Kw., 4e Art.), ofschoon die namen naar hun eigenlijke beteekenis meer op den oorsprong dan op de betrekkingen duiden. Nochtans kunnen we tusschen die twee voortkomsten een gelijkenis ontwaren. Immers zooals er bij iemand, wanneer hij iets kent, een verstandelijk begrip van het gekende voorwerp ontstaat, dat we &#171; woord &#187; noemen, zoo insgelijks wanneer iemand iets bemint, komt er in het gemoed van hem die bemint, om zoo te zeggen een indruk voort van het beminde, en daarom zegt men dat het beminde in hem is die bemint, zooals het verstandelijk gekende in hem is die kent. Zoo dus, wanneer iemand zichzelf kent en bemint, dan is hij in zichzelf, niet alleen door &#8217;n werkelijke identiteit, maar ook nog zooals het verstandelijk gekende in den kenner en het beminde in den minnende is. Wat nu het verstand betreft, heeft men benamingen gevonden om de verhouding van den kenner t&#243;t het gekende te beduiden, zooals blijkt uit de benaming &#171; begrijpen &#187;; en verder heeft men nog andere benamingen gevonden om het proces van de begrips&#173; vorming uit te drukken, te weten: het &#171; zeggen &#187; zelf en het &#171; woord &#187;. De term &#171; begrijpen &#187; wordt in God enkel as wezens naam aangewend, daar hij geen verhouding tot het Woord dat voortkomt insluit; de term &#171; woord &#187; echter wordt als persoonsnaam gebezigd, omdat hij datgene beduidt wat voortkomt, de term &#171; zeggen &#187; eindelijk wordt gebruikt om een kenmerk uit te drukken, daar de verhouding van het beginsel van het Woord tot het Woord zelf in zijn beteekenis vervat is. Wat echter den wil betreft, hebben we de termen &#171; liefhebben &#187; en &#171; beminnen &#187;, die in hun beteekenis de verhouding van den minnende tot het beminde voorwerp insluiten. Er werden echter geen benamingen vastgesteld om de verhouding van den indruk of gemoedsbeweging, in den beminnende door het beminnen teweeggebracht, tot het beginsel ervan, en andersom, weer te geven. En daarom geven we, bij gebrek aan termen, deze verhoudingen te kennen door de benamingen &#171; minne &#187; en &#171; liefde &#187;, zooals we het Woord den naam zouden geven: &#171; het begrepen verstand &#187; of &#171; de voortgebrachte wijsheid &#187;. Wanneer we dus in het beminnen of liefhebben niets anders beschouwen dan de verhouding van hem die bemint tot het beminde, dan bezigen we de termen &#171; liefde &#187; en &#171; beminnen &#187; als wezensnamen, juist zooals we de termen &#171; verstand &#187; en &#171; verstandelijk kennen &#187; gebruiken. Bedoelen we echter de verhouding van wat voortkomt tot zijn beginsel, en omgekeerd, te kennen te geven, zoodat we ons onder de benaming &#171; liefde &#187; de liefde die voortkomt, en onder de benaming &#171; beminnen &#187; het aanademen van de voortkomende liefde voorstellen, dan slaat de benaming &#171; liefde &#187; op den persoon, terwijl de termen &#171; beminnen &#187; en &#171; liefhebben &#187;, zooals de termen &#171; zeggen &#187; of voortbrengen &#187;, het kenmerk uitdrukken. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>1</articulus>
  <type>ad</type>
  <index>1</index>
  <reference>1.37.1.ad</reference>
  <nl>Augustinus bezigt hier de benaming &#171; liefde &#187; als wezensbenaming, zooals gezegd werd (in de Leerstelling). </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>1</articulus>
  <type>ad</type>
  <index>2</index>
  <reference>1.37.1.ad</reference>
  <nl>Ofschoon we ons het begrijpen, willen en beminnen voorstellen als werkingen die uitgaan naar de objekten, zijn het nochtans werkingen die in de werkende subjekten blijven besloten, zooals gezegd werd (14e Kw., 2e Art. en 18e Kw., 3e Art., Antw. op de 1e B.) ; op zulke wijze echter, dat zij het werkend subjekt in een verhouding brengen tot het objekt. Vandaar dat de liefde, ook bij ons, iets is dat in hem blijft die bemint, en het inwendig woord iets dat in hem blijft die het zegt, doch met een verhouding tot de zaak die door 't woord gezegd wordt of die het voorwerp is van de liefde. In God echter, in wien niets bijkomstigs wordt aangetroffen, is er meer, want zoowel het Woord als de Liefde zijn iets zelfstandig-staande. Wanneer men dus zegt dat de Heilige Geest de liefde is van den Vader tot den Zoon of tot wat dan ook, geeft men daardoor niet iets te kennen dat tot iets anders uitgaat, doch alleen een verhouding tot het beminde, evenals het Woord een verhouding vervat van het Woord tot de zaak die door het Woord wordt uitgedrukt. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>1</articulus>
  <type>ad</type>
  <index>3</index>
  <reference>1.37.1.ad</reference>
  <nl>Men zegt dat de Heilige Geest de band is tusschen den Vader en den Zoon in zoover Hij de liefde is. Want daar de Vader met dezelfde liefde waarmee Hij zichzelf bemint, ook den Zoon bemint, en omgekeerd, sluit de Heilige Geest, in zoover Hij de Liefde is, een verhouding in van den Vader tot den Zoon en omgekeerd, als van hem die bemint tot hem die bemind wordt. Doch juist doordat de Vader en de Zoon elkaar wederzijds beminnen, moet de wederzijdsche Liefde, die de Heilige Geest is, van beiden voortkomen. De Heilige Geest is dus naar den oorsprong geen tusschenpersoon, maar de derde Persoon der Drievuldigheid. Naar de boven vermelde verhouding echter is Hij in het midden tusschen de twee als een band die beiden verbindt en van beiden voortkomt. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>1</articulus>
  <type>ad</type>
  <index>4</index>
  <reference>1.37.1.ad</reference>
  <nl>Hoewel de Zoon kent, komt het Hem nochtans niet toe een woord voort te brengen, daar het kennen Hem toekomt als aan het Woord dat voortkomt. Zoo ook, hoewel de Heilige Geest bemint met de liefde als wezenheid genomen, komt het Hem niet toe de liefde aan te ademen, d. i. te beminnen met de liefde als kenmerk beschouwd. Want al zoo beminnen, met de liefde als wezenheid genomen, is beminnen als liefde die voortkomt, niet als beginsel van liefde. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>2</articulus>
  <type>arg</type>
  <index>1</index>
  <reference>1.37.2.arg</reference>
  <nl>Men beweert dat de Vader en de Zoon elkaar niet beminnen door den Heiligen Geest. Augustinus bewijst immers in het 7e boek Over de Drievuldigheid (1e H.) dat de Vader niet wijs is door de voortgebrachte wijsheid. Welnu evenals de Zoon de voortgebrachte wijsheid is, zoo ook is de Heilige Geest de voortkomende liefde, zooals gezegd werd (in vorig Art.). Bijgevolg beminnen de Vader en de Zoon elkaar niet door de voortkomende Liefde die de Heilige Geest is. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>2</articulus>
  <type>arg</type>
  <index>2</index>
  <reference>1.37.2.arg</reference>
  <nl>In deze stelling: &#171; de Vader en de Zoon beminnen elkaar door den Heiligen Geest &#187;, slaat de term &#171; beminnen &#187; &#243;f op de wezenheid &#243;f op het kenmerk. Welnu de stelling kan onmogelijk waar zijn zoo de term &#171; beminnen &#187; de wezenheid beduidt. Want om 'n gelijke reden zou men kunnen zeggen dat de Vader kent door den Zoon. Ze kan ook niet waar zijn zoo de term het kenmerk beteekent, want dan zou men om &#8217;n gelijke reden kunnen zeggen dat de Vader en de Zoon aanademen door den Heiligen Geest, of dat de Vader door den Zoon voortbrengt. Dus mag deze stelling: &#171; de Vader en de Zoon beminnen elkaar door den Heiligen Geest &#187;, niet gehouden worden. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>2</articulus>
  <type>arg</type>
  <index>3</index>
  <reference>1.37.2.arg</reference>
  <nl>Door dezelfde liefde bemint.de Vader den Zoon en zichzelf en ook ons. Zichzelf echter bemint de Vader niet door den Heiligen Geest, daar geen enkel kenmerkende werking op haar beginsel teruggaat; men mag immers niet zeggen dat de Vader zichzelf voortbrengt of aanademt. Dus mag men ook niet zeggen dat Hij zichzelf bemint door den Heiligen Geest, in zoover we het &#171; beminnen &#187; als &#8217;n kenmerkende werking beschouwen. Evenmin is de liefde waardoor Hij ons bemint de Heilige Geest, daar die liefde een verhouding tot de schepselen insluit en alzoo tot de wezenheid behoort. De zegswijze dat &#171; de Vader den Zoon bemint door den Heiligen Geest &#187; is dus verkeerd. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>2</articulus>
  <type>sc</type>
  <index>1</index>
  <reference>1.37.2.sc</reference>
  <nl>Daartegenover staat echter dat Augustinus zegt in het 6e boek Over de Drievuldigheid (5e H.) : De Heilige Geest is de persoon &#171; waardoor de Voortgebrachte bemind wordt door den Voortbrengenden Vader, en waardoor Hij zijn Voortbrenger bemint &#187;. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>2</articulus>
  <type>co</type>
  <index>1</index>
  <reference>1.37.2.co</reference>
  <nl>De moeilijkheid in deze kwestie komt hieruit voort, dat de ablatieve vorm in het Latijn (waarvoor we in 't Nederlandsch het voorzetsel &#171; door &#187; bezigen) een zekere verhouding van oorzakelijkheid aanduidt. Wanneer men dus zegt: &#171; de Vader bemint den Zoon door den Heiligen Geest &#187;, schijnt dit te willen zeggen dat de Heilige Geest voor den Vader en den Zoon het beginsel is waaruit hun liefde voortkomt, wat volkomen onmogelijk is. En daarom zeiden sommigen dat de stelling: &#171; de Vader en de Zoon beminnen elkaar door den Heiligen Geest &#187; valsch is. Ook heeft Augustinus, zoo beweert men, die stelling impliciet herroepen, waar hij een gelijkwaardige zegswijze herriep, te weten: &#171; de Vader is wijs door de voortgebrachte Wijsheid &#187;.  &#8212; Anderen beweerden dat die stelling een oneigenlijke zegswijze is en als volgt moet worden uitgelegd: de Vader bemint den Zoon door den Heiligen Geest, d. w. z. door de liefde die aan de wezenheid toekomt en aan den Heiligen Geest wordt toege&#235;igend.  Anderen weer zeiden dat de ablatieve vorm aangewend wordt om de verhouding van &#8217;n teeken tot het beteekende uit te drukken, zoodat de zin zou zijn: de Heilige Geest is het teeken dat de Vader den Zoon bemint, in zoover nl. de Heilige Geest als liefde van Hem voortkomt. &#8212; Sommigen hielden dat deze ablatieve vorm 'n verhouding als van &#8217;n vorm-oorzaak te kennen geeft, omdat de Heilige Geest de Liefde is of de vorm waardoor de Vader en de Zoon elkaar beminnen. &#8212; Sommigen eindelijk zeiden dat de ablatieve vorm op een formeel uitwerksel duidt. En deze laatsten benaderden de juiste verklaring. Om klaar te zien in deze kwestie moet men op &#8217;t volgende acht geven. Gewoonlijk worden de dingen benoemd naar hun vorm. Zoo b. v. wordt iets wit benoemd naar zijn witheid, en mensch naar zijn mensch-zijn. Al datgene dus waar naar iets benoemd wordt, verhoudt zich als zoodanig als &#8217;n vormoorzaak. Wanneer ik b. v.  zeg: &#171; hij is gekleed door zijn kleed &#187;, dan geeft deze term, die in den ablatief gesteld is, een verhouding te kennen als van 'n vorm-oorzaak, ofschoon hij geen vorm beduidt. Soms nu wordt 'n zaak benoemd naar hetgeen er uit voortkomt, niet slechts zooals het handelend subjekt naar de handeling, maar ook zooals het handelend subjekt naar den term van de handeling d. i. naar het uitwerksel, wanneer dit uitwerksel vervat is in het begrip van de handeling. We zeggen b. v. dat het vuur verwarmt door de warmte, ofschoon het warmen niet de warmte is die de vorm is van het vuur maar een werking die van het vuur voortkomt; we zeggen ook nog dat een boom bloeit door zijn bloemen, hoewel de bloemen niet de vorm zijn van den boom, maar uitwerksels die van den boom voortkomen. Passen we nu deze verklaring toe op de goddelijke liefde. We kunnen de goddelijke liefde als wezenheid of als kenmerk beschouwen. Nemen we ze als wezenheid, dan moeten we zeggen dat de Vader en de Zoon elkaar niet door den Heiligen Geest beminnen maar door hun wezenheid. Vandaar dat Augustinus zegt in het 15e boek Over de Drievuldigheid (7e H.) : &#171; Wie zou het aandurven te beweren dat de Vader noch zichzelf noch den Zoon noch den Heiligen Geest bemint tenzij alleen door den Heiligen Geest? &#187;.  Hierbij sluiten de eerste meeningen aan. Als kenmerk echter is &#171; beminnen &#187; niets anders dan de liefde aanademen, zooals &#171; zeggen &#187; hetzelfde is als het woord v&#243;&#243;rtbrengen, en &#171; bloeien &#187; hetzelfde als bloemen voortbrengen. En evenals men zegt dat de boom bloeiend is door zijn bloemen, zoo ook mag men zeggen dat de Vader zichzelf en de schepselen zeggende is door het Woord of den Zoon, en dat de Vader en de Zoon zichzelf en ons beminnen door den Heiligen Geest of door&#173; de voortkomende Liefde. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>2</articulus>
  <type>ad</type>
  <index>1</index>
  <reference>1.37.2.ad</reference>
  <nl>Wijs zijn of kennen worden in God enkel en alleen van de wezenheid gezegd. En daarom mag men niet zeggen dat de Vader wijs is of kent door den Zoon. Beminnen echter wordt &#233;n van de wezenheid &#233;n van het kenmerk gezegd. Derhalve kan men zeggen dat de Vader en de Zoon zichzelf beminnen door den Heiligen Geest, zooals (in de Leerstelling) gezegd werd. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>2</articulus>
  <type>ad</type>
  <index>2</index>
  <reference>1.37.2.ad</reference>
  <nl>Wanneer een werking, naar het begrip dat we ervan hebben, een bepaald uitwerksel insluit, dan kan men het beginsel van die werking benoemen &#233;n naar de werking &#233;n naar het uitwerksel, zooals we zeggen dat de boom bloeit door zijn bloei en door zijn bloemen. Wanneer die werking echter geen bepaald uitwerksel bevat, dan mag men het beginsel van die werking niet naar het uitwerksel benoemen, doch alleen naar de werking zelf. Men zegt immers niet dat de boom bloemen draagt door de bloemen, maar door het dragen van de bloemen. &#8212; Wanneer ik nu de termen &#171; aanademing &#187; of &#171; geboorte &#187; gebruik, dan beteeken ik daardoor een kenmerkende werking. Derhalve mogen we niet zeggen dat de Vader door den Heiligen Geest aanademt, of dat Hij voortbrengt door den Zoon. We mogen echter wel zeggen dat de Vader zegt door het Woord als door den persoon die voortgebracht wordt; of ook dat Hij zegt door het zeggen als door de kenmerkende werking, omdat &#171; zeggen &#187; een bepaalden persoon die voortkomt aanduidt. En insgelijks is &#171; beminnen &#187;, als kenmerkende werking genomen, hetzelfde als de liefde doen voortkomen. Men mag dus zeggen dat de Vader den Zoon bemint door den Heiligen Geest als door den persoon die voortkomt, en door de liefde zelf als door de kenmerkende werking. </nl>
  </lemma>
<lemma>
    <liber>1</liber>
  <quaestio>37</quaestio>
  <articulus>2</articulus>
  <type>ad</type>
  <index>3</index>
  <reference>1.37.2.ad</reference>
  <nl>De Vader bemint niet alleen den Zoon doch ook zichzelf en ons door den Heiligen Geest, daar beminnen, opgevat als kenmerkende werking, niet alleen zooals gezegd werd (in de Leerstelling) de voortkomst van een goddelijken persoon vervat, maar ook den persoon die als liefde voortkomt en die een verhouding, tot het beminde insluit. Bijgevolg zooals de Vader zichzelf en elk schepsel zegt door het Woord dat Hij heeft voortgebracht, in zoover het voortgebrachte Woord bij machte is om den Vader en elk schepsel te verbeelden, zoo ook bemint Hij zichzelf en elk schepsel door den Heiligen Geest, in zoover de Heilige Geest voortkomt als de liefde tot de eerste Goedheid, waarom de Vader zichzelf en elk schepsel bemint. Daaruit blijkt dus ook dat in het Woord en in de voortkomende Liefde op &#8217;n secundaire wijze 'n gericht-zijn op de schepselen vervat is, in zoover nl. de goddelijke Waarheid en Goedheid het beginsel is om elk schepsel te kennen en te beminnen. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus />
  <type>pr</type>
  <index>1</index>
  <reference>1.38.pr</reference>
  <nl>Nu moeten we nog de benaming &#171; Gave &#187; beschouwen. Daaromtrent stellen we twee vragen: 1e) Kan de term &#171; Gave &#187; de benaming van een Persoon zijn? 2e) Is die benaming een eigen benaming van den Heiligen Geest? </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>1</articulus>
  <type>arg</type>
  <index>1</index>
  <reference>1.38.1.arg</reference>
  <nl>Men beweert dat &#171; Gave &#187; niet een benaming is van een Persoon. Iedere persoonsbenaming wijst immers op een onderscheid in de Godheid. Welnu de benaming &#171; Gave &#187; wijst op geen onderscheid. Augustinus zegt immers in het 15e boek Over de Drievuldigheid (19e H.) dat de Heilige Geest &#171; op zoodanige wijze gegeven wordt als gave Gods dat Hij ook zichzelf als God geeft &#187;. Gave is dus geen persoonsbenaming. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>1</articulus>
  <type>arg</type>
  <index>2</index>
  <reference>1.38.1.arg</reference>
  <nl>Geen enkele persoonsbenaming komt aan de goddelijke wezenheid toe. Nochtans is de goddelijke wezenheid de gave die de Vader aan den Zoon geeft, zooals Hilarius zegt in het 9e boek Over de Drievuldigheid (n. 54). Gave is dus geen persoonsbenaming. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>1</articulus>
  <type>arg</type>
  <index>3</index>
  <reference>1.38.1.arg</reference>
  <nl>Damascenus zegt in het boek Over het Waarachtig Geloof (3e B., 21e H.) dat er bij de goddelijke Personen noch onderwerping noch dienstbaarheid is. Welnu &#171; gave &#187; bevat een zekere onderwerping &#233;n ten opzichte van hem aan wien men geeft &#233;n ten opzichte van hem die geeft. Gave is dus geen persoonsbenaming. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>1</articulus>
  <type>arg</type>
  <index>4</index>
  <reference>1.38.1.arg</reference>
  <nl>&#171; Gave &#187; sluit een verhouding in tot het schepsel en schijnt dus van God gezegd te worden met een begin in den tijd. Welnu de persoonsnamen worden van God gezegd van alle eeuwigheid af. Gave is dus geen persoonsbenaming. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>1</articulus>
  <type>sc</type>
  <index>1</index>
  <reference>1.38.1.sc</reference>
  <nl>Daartegenover staat echter dat Augustinus zegt in het 15e boek Over de Drievuldigheid (19e H.) : &#171; Zooals een lichaam van vleesch niets anders is dan vleesch, zoo is de gave van den Heiligen Geest niets anders dan de Heilige Geest &#187;. Welnu &#171; Heilige Geest &#187; is een persoonsbenaming en dus ook de naam &#171; gave &#187;. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>1</articulus>
  <type>co</type>
  <index>1</index>
  <reference>1.38.1.co</reference>
  <nl>De benaming &#171; gave &#187; sluit &#8217;n geschiktheid in om gegeven te worden. Welnu in datgene wat gegeven kan worden vinden we &#8217;n verhouding &#233;n tot dengene door wien gegeven wordt &#233;n tot dengene aan wien gegeven wordt. Het zou immers niet gegeven worden door iemand van wien het niet is, en het wordt aan iemand gegeven opdat het van dezen zou zijn. Van een goddelijken Persoon nu zegt men dat Hij van iemand is, of wel naar den oorsprong, zooals de Zoon van den Vader is, of wel in zoover iemand Hem heeft. Iets hebben nu wil zeggen dat we over iets vrij mogen beschikken of ervan genieten zooals we willen. En op die wijze kan enkel het redelijk schepsel dat met God vereenigd is een goddelijken Persoon hebben. De andere schepselen kunnen wel door een goddelijken Persoon bewogen worden, doch niet op zulke wijze dat het in hun macht zou liggen van een goddelijken Persoon te genieten of over een uitwerksel van Hem te kunnen beschikken. Het redelijk schepsel echter is soms daartoe in staat, zooals b v. wanneer het op zulke wijze deelachtig wordt aan het goddelijk Woord en aan de voortkomende Liefde dat het God vrij naar waarheid kan kennen en met oprechte liefde beminnen. Bijgevolg kan enkel en alleen een redelijk schepsel een goddelijken Persoon hebben. Nochtans tot het hebben van een goddelijken Persoon kan het niet door eigen kracht komen, doch dit moet aan het redelijk schepsel van hoogerhand gegeven worden.  Dat immers wordt ons gegeven, wat we van elders hebben. En op deze wijze komt het aan een goddelijken Persoon toe gegeven te worden en Gave te zijn. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>1</articulus>
  <type>ad</type>
  <index>1</index>
  <reference>1.38.1.ad</reference>
  <nl>De benaming &#171; gave &#187; sluit &#8217;n onderscheid van Personen in, wanneer gave genomen wordt in den zin van iets dat door oorsprong van iemand is. En nochtans geeft de Heilige Geest zichzelf in zoover Hij zichzelf toebehoort en over zichzelf vermag te beschikken of, beter gezegd, van zichzelf vermag te genieten, zooals men ook van een vrij man zegt dat hij zichzelf toebehoort. En dit is wat Augustinus bedoelt in zijn Commentaar op Joannes (29e Trakt., n. 3), waar hij schrijft : &#171; Wat is er meer van u dan gijzelf? &#187; &#8212; Of wel, en dat kan men nog beter zeggen, de gave moet eenigzins van den gever zijn.  Deze uitdrukking nu &#171; van iemand zijn &#187; kan in verschillende beteekenissen gebezigd worden. Ten eerste kan iets van iemand zijn door identiteit, zooals Augustinus het zegt (t. a. pl.), en zoo is de gave niet te onderscheiden van hem die geeft, doch wel van hem aan wien zij gegeven wordt. En in dien zin zegt men dat de Heilige Geest zichzelf geeft. Ten tweede kan men ook zeggen dat iets van iemand is zooals een bezit of een dienaar; zoo moet de gave iets zijn dat wezenlijk onderscheiden is van den gever. In dien zin is de gave Gods iets dat geschapen is. Ten derde kan iets van iemand zijn alleen door oorsprong. Zoo is de Zoon van den Vader, en de Heilige Geest van den Vader en den Zoon. In zoover men dus de gave beschouwt als iets dat in deze laatste beteekenis van den gever is, wordt ze als &#8217;n persoon onderscheiden van den gever, en zoo is &#171; gave &#187; een persoonsbenaming. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>1</articulus>
  <type>ad</type>
  <index>2</index>
  <reference>1.38.1.ad</reference>
  <nl>De wezenheid wordt een gave van den Vader genoemd in de eerste beteekenis, daar de wezenheid door identiteit van den Vader is. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>1</articulus>
  <type>ad</type>
  <index>3</index>
  <reference>1.38.1.ad</reference>
  <nl>&#171; Gave &#187;, als persoonsbenaming in de Godheid gebezigd, sluit ten opzichte van den gever geen onderwerping doch enkel oorsprong in. Ten opzichte echter van dengene aan wien ze gegeven wordt sluit ze vrijheid van gebruik of van genot in, zooals (in de Leerstelling) gezegd werd. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>1</articulus>
  <type>ad</type>
  <index>4</index>
  <reference>1.38.1.ad</reference>
  <nl>Men zegt niet van iets dat het een gave is omdat het inderdaad gegeven wordt, doch in zoover het geschikt is om gegeven te worden. Daarom is de goddelijke Persoon van alle eeuwigheid af Gave, ofschoon Hij met een begin in den tijd gegeven wordt.  Uit het feit nochtans dat de Gave een verhouding insluit tot het schepsel volgt niet dat ze als wezenheid moet worden opgevat, doch alleen dat hare beteekenis iets insluit dat tot de wezenheid behoort, zooals ook de wezenheid vervat is in het begrip persoon, gelijk boven gezegd werd (34e Kw., 3e Art., Antw. op de 1e B.). </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>2</articulus>
  <type>arg</type>
  <index>1</index>
  <reference>1.38.2.arg</reference>
  <nl>Men beweert dat &#171; Gave &#187; niet een eigen benaming is van den Heiligen Geest. Gave is iets dat gegeven wordt. Welnu bij Isaias (9, 6) lezen we: &#171; De Zoon werd ons gegeven &#187;. Dus komt het zoowel aan den Zoon toe als aan den Heiligen Geest Gave te zijn. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>2</articulus>
  <type>arg</type>
  <index>2</index>
  <reference>1.38.2.arg</reference>
  <nl>Iedere eigene benaming van een Persoon duidt een zijner eigenschappen aan. Welnu de benaming &#171; gave &#187; duidt geen enkele eigenschap aan van den Heiligen Geest. Dus is &#171; Gave &#187; geen eigen benaming van den Heiligen Geest. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>2</articulus>
  <type>arg</type>
  <index>3</index>
  <reference>1.38.2.arg</reference>
  <nl>Men kan zeggen van den Heiligen Geest dat Hij de geest is van een of anderen mensch, zooals boven gezegd werd (36e Kw., 1e Art., Antw. op de 3e B.). Men kan echter niet zeggen dat Hij de gave is van een of anderen mensch, doch alleen de gave van God. Dus is de benaming &#171; Gave &#187; geen eigen benaming van den Heiligen Geest. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>2</articulus>
  <type>sc</type>
  <index>1</index>
  <reference>1.38.2.sc</reference>
  <nl>Daartegenover staat echter dat Augustinus zegt in het 4e boek Over de Drievuldigheid (20e H.) : &#171; Zooals het voor den Zoon hetzelfde is geboren te zijn als van den Vader te zijn, zoo is het ook voor den Heiligen Geest hetzelfde Gave Gods te zijn en van den Vader en den Zoon voort te komen &#187;. Welnu de Heilige Geest bekomt een eigen naam in zoover Hij van den Vader en den Zoon voortkomt. Dus is ook &#171; Gave &#187; een eigen benaming van den Heiligen Geest. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>2</articulus>
  <type>co</type>
  <index>1</index>
  <reference>1.38.2.co</reference>
  <nl>&#171; Gave &#187;, als &#8217;n persoonsbenaming in de Godheid aangewend, is een eigen benaming van den Heiligen Geest.  Om dit duidelijk in te zien moet men het volgende in acht nemen.  Een gave is eigenlijk volgens den Wijsgeer (Over de Waarschijnlijkheidsoordeelen, 4e B., 4e H., n. 12) &#171; wat gegeven wordt om niet meer te worden teruggegeven &#187;, d. i. iets dat niet gegeven wordt met de bedoeling daarvoor &#8217;n vergelding te bekomen. Alzoo beteekent &#171; gave &#187; een geschenk om niet. De reden nu van een geschenk om niet is de liefde. Daarom immers geven we iemand iets om niet, omdat wij hem goed willen. Het eerste wat wij hem geven is dan ook de liefde waardoor wij hem goed willen. Dus is de liefde uiteraard de eerste gave waardoor alle andere om niet gegeven giften geschonken worden. Daar nu de Heilige Geest als Liefde voortkomt, zooals reeds gezegd werd (27e Kw., 4e Art. en 37e Kw., 1 Art.), komt Hij dus voort als eerste gave. Vandaar dat Augustinus in het 15e boek Over de Drievuldigheid (19e H.) zegt dat &#171; door de Gave die de Heilige Geest is, aan de ledematen van Christus velerlei gaven worden uitgedeeld die voor hen ge&#235;igend zijn &#187;. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>2</articulus>
  <type>ad</type>
  <index>1</index>
  <reference>1.38.2.ad</reference>
  <nl>Daar de Zoon voortkomt als Woord, dat uiteraard de gelijkenis is van zijn beginsel, wordt Hij in eigenlijken zin Beeld van den Vader genoemd, hoewel ook de Heilige Geest aan den Vader gelijkvormig is. Evenzoo wordt de Heilige Geest, omdat Hij als Liefde voortkomt, in eigenlijken zin Gave genoemd, hoewel ook de Zoon gegeven wordt. Want dat juist de Zoon gegeven wordt komt van de liefde van den Vader, naar deze woorden van Joannes (3, 16) : &#171; Zoo zeer heeft God de wereld bemind dat Hij zijn eeniggeboren Zoon gegeven heeft &#187;. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>2</articulus>
  <type>ad</type>
  <index>2</index>
  <reference>1.38.2.ad</reference>
  <nl>Het behoort tot de beteekenis van &#171; gave &#187; iets te zijn dat door oorsprong van den gever is. En zoo vervat die benaming de eigenschap van oorsprong van den Heiligen Geest, nl. de voortkomst. </nl>
  </lemma>
<lemma>
    <liber>1</liber>
  <quaestio>38</quaestio>
  <articulus>2</articulus>
  <type>ad</type>
  <index>3</index>
  <reference>1.38.2.ad</reference>
  <nl>Vooraleer de gave gegeven wordt, is zij van den gever alleen.  Nadat ze echter gegeven is, is zij van dengene aan wien ze gegeven werd. Daar &#171; gave &#187; dus niet noodzakelijk een inderdaad gegeven zijn insluit, kan men niet zeggen dat zij de gave is van den mensch, maar de Gave van God die geeft. Wanneer ze echter inderdaad gegeven is, dan kan men spreken van een geest of gave van den mensch. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus />
  <type>pr</type>
  <index>1</index>
  <reference>1.39.pr</reference>
  <nl>Na over de goddelijke Personen op zich zelf gehandeld te hebben, rest ons nog hen te beschouwen in verband met de wezenheid, met de eigenschappen en met de kenmerkende werkingen, alsmede in vergelijking met elkaar. Betreffende de eerste van deze kwesties stellen we acht vragen: 1e) Is in God de wezenheid hetzelfde als de persoon? 2e) Mag men zeggen dat de drie Personen &#171; van &#233;&#233;n wezenheid &#187; zijn? 3e) Worden de wezensnamen aan de drie Personen toegekend in het enkelvoud of in het meervoud? 4e) Kunnen de kenmerkende bijvoeglijke naamwoorden of de kenmerkende werkwoorden of deelwoorden gezegd worden van de konkrete wezensnamen? 5e) Kunnen zij gezegd worden van de abstrakte wezensnamen? 6e) Kunnen de persoonsnamen van de konkrete wezensnamen gezegd worden? 7e) Mogen de wezenseigenschappen aan de Personen toege&#235;igend worden? 8e) Welke eigenschap moet aan ieder Persoon toege&#235;igend worden? </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>1</articulus>
  <type>arg</type>
  <index>1</index>
  <reference>1.39.1.arg</reference>
  <nl>Men beweert dat in God de wezenheid niet hetzelfde is als de persoon. In alle dingen immers waarvan de wezenheid hetzelfde is als de persoon of het subjekt, kan er slechts &#233;&#233;n subjekt zijn van &#233;&#233;n natuur, zooals duidelijk is in alle van stof-gescheiden zelfstandigheden. Want wanneer dingen werkelijk een en dezelfde zaak vormen en er wordt er een van vermenigvuldigd, dan worden de overigen eveneens vermenigvuldigd. In God echter is er &#233;&#233;n wezenheid en drie Personen, zooals blijkt uit wat boven gezegd werd (28e Kw., 3e Art. en 30e Kw., 2e Art.). Dus is in God de wezenheid niet hetzelfde als de persoon. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>1</articulus>
  <type>arg</type>
  <index>2</index>
  <reference>1.39.1.arg</reference>
  <nl>Bevestiging en ontkenning kunnen niet terzelfdertijd en ten opzichte van &#233;&#233;n zelfde ding bewaarheid worden. Welnu bij wezenheid en persoon worden bevestiging en ontkenning bewaarheid. Immers de persoon is onderscheiden, de wezenheid niet.  Bijgevolg zijn persoon en wezenheid niet hetzelfde. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>1</articulus>
  <type>arg</type>
  <index>3</index>
  <reference>1.39.1.arg</reference>
  <nl>Niets is drager van zichzelf. Maar de persoon is drager van de wezenheid en wordt juist daarom subjekt of hypostase geheeten.  De persoon is dus niet hetzelfde als de wezenheid. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>1</articulus>
  <type>sc</type>
  <index>1</index>
  <reference>1.39.1.sc</reference>
  <nl>Daartegenover staat echter dat Augustinus zegt in het 7e boek Over de Drievuldigheid (6e H.) : &#171; Wanneer wij zeggen: de persoon van den Vader, dan zeggen wij niets anders dan: de zelfstandigheid van den Vader &#187;. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>1</articulus>
  <type>co</type>
  <index>1</index>
  <reference>1.39.1.co</reference>
  <nl>Voor hen die acht geven op de goddelijke enkelvoudigheid is de oplossing van deze kwestie zeer duidelijk.  Zooals immers boven werd aangetoond (3e Kw., 3e Art.), vergt de goddelijke enkelvoudigheid dat de wezenheid en haar drager, die in de verstandelijke zelfstandigheden niets anders is dan de persoon, in God hetzelfde zouden zijn. Er schijnt echter een moeilijkheid hieruit voort te komen dat, terwijl de goddelijke personen meervoudig zijn, de wezenheid &#233;&#233;n blijft. En omdat nu, naar het woord van Bo&#235;tius (in zijn boek Over de Drievuldigheid, 6e H.) , &#171; de betrekking de drievuldigheid van de personen teweegbrengt &#187;, plaatsten sommigen in God tusschen wezenheid en persoon een onderscheid op dezelfde wijze als volgens hen de betrekkingen enkel bij het subjekt staan; want zij beschouwden de betrekkingen alleen als verhoudingen van een ding tot een ander en niet in zoover ze ook werkelijke dingen zijn. Boven hebben we echter bewezen (28e Kw., 2e Art.) dat de betrekkingen, die in de geschapen dingen bijkomstigheden zijn, in God de goddelijke wezenheid zelf zijn. Daaruit volgt dat in God de wezenheid in werkelijkheid niets anders is dan de persoon, en dat nochtans de personen werkelijk van elkaar onderscheiden zijn.  Want de persoon, zooals boven gezegd werd (29e Kw., 4e Art.), beteekent de betrekking als zelfstandig-staande in de goddelijke natuur. Wanneer wij nu de betrekking vergelijken met de wezenheid, dan verschillen die niet in werkelijkheid maar alleen naar ons begrip; vergelijken wij ze echter met een tegengestelde betrekking, dan zijn deze beide, juist krachtens die tegenstelling, werkelijk van elkaar onderscheiden. En zoo blijft er &#233;&#233;n wezenheid en drie personen. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>1</articulus>
  <type>ad</type>
  <index>1</index>
  <reference>1.39.1.ad</reference>
  <nl>In de geschapen wezens kan het onderscheid tusschen de subjekten niet voortkomen van betrekkingen doch alleen van wezensbeginselen, omdat in de schepselen de betrekkingen niet zelfstandig staan. In God echter zijn ze zelfstandig staande en kunnen dan ook, in zoover ze aan elkaar tegengesteld zijn, de subjekten van elkaar onderscheiden.  En nochtans wordt daardoor de wezenheid niet onderscheiden, omdat de betrekkingen zelf, in zoover ze werkelijk met de wezenheid &#233;&#233;n en hetzelfde zijn, niet van elkaar onderscheiden zijn. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>1</articulus>
  <type>ad</type>
  <index>2</index>
  <reference>1.39.1.ad</reference>
  <nl>Voor zoover de wezenheid en de persoon in God verschillen naar het begrip, kan van de eene iets bevestigd worden wat van de andere ontkend wordt, en kan bijgevolg de eene subjekt zijn zonder dat de andere zulks is. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>1</articulus>
  <type>ad</type>
  <index>3</index>
  <reference>1.39.1.ad</reference>
  <nl>Op de goddelijke dingen passen wij namen toe die voor geschapen wezens ge&#235;igend zijn, zooals we vroeger aangetoond hebben (13e Kw., 1e Art., Antw. op de 2e B. en 3e Art.). Omdat nu de natuur van de geschapen wezens ge&#239;ndividueerd wordt door de stof, die het subjekt is van de soortelijke natuur, wordt het individu subjekt genoemd of drager of ook nog hypostase. Daarvandaan dan ook dat de goddelijke personen subjekten of hypostasen genoemd worden, echter niet alsof zij op eenige wijze drager of subjekt zouden zijn. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>arg</type>
  <index>1</index>
  <reference>1.39.2.arg</reference>
  <nl>Men beweert dat men niet mag zeggen dat de drie Personen van &#233;&#233;n wezenheid zijn. Hilarius zegt immers in het boek Over de Kerkvergaderingen dat de Vader, de Zoon en de Heilige Geest &#171; wel is waar drie in getal zijn door hun zelfstandigheid, maar slechts &#233;&#233;n door hun overeenstemming &#187;.  Nu is de zelfstandigheid van God zijn wezenheid. Dus zijn de drie Personen niet van &#233;&#233;n wezenheid. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>arg</type>
  <index>2</index>
  <reference>1.39.2.arg</reference>
  <nl>Van God mag niets bevestigd worden wat door het gezag van de Heilige Schrift niet uitdrukkelijk wordt gedekt; aldus leert Dionysius in het 1e hoofdstuk van zijn boek Over de goddelijke Namen. Maar nergens wordt in de Heilige Schrift uitdrukkelijk gezegd dat de Vader, de Zoon en de Heilige Geest van &#233;&#233;n wezenheid zijn. Bijgevolg mag men dit niet staande houden. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>arg</type>
  <index>3</index>
  <reference>1.39.2.arg</reference>
  <nl>De goddelijke natuur is hetzelfde als de wezenheid. Maar dan zou het ook volstaan te zeggen dat de drie Personen van &#233;&#233;n natuur zijn. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>arg</type>
  <index>4</index>
  <reference>1.39.2.arg</reference>
  <nl>Het is geen gewoonte te zeggen dat de persoon van de wezenheid is, maar wel dat de wezenheid van den persoon is.  Evenmin is het dus juist te zeggen dat de drie Personen van &#233;&#233;n wezenheid zijn. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>arg</type>
  <index>5</index>
  <reference>1.39.2.arg</reference>
  <nl>Augustinus schrijft (in het 7e boek Over de Drievuldigheid, 6e H.) dat wij niet zeggen dat de drie Personen uit &#233;&#233;n wezenheid zijn, opdat men niet zou denken dat in God de wezenheid iets anders is dan de persoon. Zooals nu de voorzetsels overgankelijk zijn, zoo ook de zijdelingsche woordvormen. Om dezelfde reden dus als Augustinus te kennen geeft, mag men evenmin zeggen dat de Personen drie personen &#233;&#233;ner wezenheid zijn. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>arg</type>
  <index>6</index>
  <reference>1.39.2.arg</reference>
  <nl>&#8217;n Uitdrukking die tot dwaling aanleiding kan geven mag met betrekking tot God niet worden gebezigd. Nu geeft men aanleiding tot dwalen wanneer men beweert dat de drie Personen van &#233;&#233;n wezenheid of zelfstandigheid zijn. Want naar het woord van Hilarius in zijn boek Over de Kerkvergaderingen (n. 68) : &#171; Wanneer men spreekt van &#233;&#233;n zelfstandigheid van den Vader en van den Zoon, dan beteekent dit of wel dat er &#233;&#233;n zelfstandigstaand subject is dat twee benamingen draagt, tof wel dat &#233;&#233;n zelfstandigheid door verdeeling twee onvolledige zelfstandigheden heeft gevormd, of wel dat een derde voorafbestaande zelfstandigheid door twee subjekten werd in bezit genomen en aangenomen &#187;.  Dus mag men niet beweren dat de drie Personen van &#233;&#233;n wezenheid zijn. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>sc</type>
  <index>1</index>
  <reference>1.39.2.sc</reference>
  <nl>Daartegen kan men inbrengen wat Augustinus schrijft in het 2e boek Tegen Maximinus (14e H.), dat nl. het woord homooesion, hetwelk in het Concilie van Nicea tegen de Arianen werd aanvaard, hetzelfde beteekent als deze uitdrukking: de drie Personen zijn van &#233;&#233;n wezenheid. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>co</type>
  <index>1</index>
  <reference>1.39.2.co</reference>
  <nl>We hebben vroeger aangetoond (13e Kw., 1e Art., Antw. op de 2e B. en 3e Art.) dat ons verstand de goddelijke dingen niet benoemt naar hun wijze, daar het deze als zoodanig niet kan kennen, maar dat het ze benoemt naar de wijze die het in de geschapen wezens waarneemt. In de zintuigelijk waarneembare dingen nu, waaruit ons verstand zijn kennis put, wordt de soortelijke natuur ge&#239;ndividueerd door de stof, en is bijgevolg de natuur de vorm en het individu de drager van den vorm. Daarom wordt dan ook in God, wat de wijze van beteekenen betreft, de wezenheid als de vorm van de drie Personen beteekend. Gaat het nu over geschapen dingen, dan zeggen we dat iedere vorm van het subjekt is waarvan hij de vorm is. Zoo zeggen wij dat de gezondheid of de schoonheid van deze of gene mensch is. Van het subjekt echter dat den vorm bezit zeggen wij niet dat het van den vorm is, tenzij met toevoeging van een bijvoeglijk naamwoord dat den vorm bepaalt. Bij voorbeeld: dit is een vrouw van groote schoonheid; dit is een man van volmaakte deugd. Omdat nu in God de wezenheid &#233;&#233;n is, al zijn er meerdere personen, zeggen wij zoowel dat er &#233;&#233;n wezenheid is van drie Personen als drie Personen van &#233;&#233;n wezenheid, om nl. te doen inzien dat in het laatste geval deze genitieven den vorm aanduiden. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>ad</type>
  <index>1</index>
  <reference>1.39.2.ad</reference>
  <nl>In die tekst wordt zelfstandigheid genomen in den zin van hypostase en niet van wezenheid. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>ad</type>
  <index>2</index>
  <reference>1.39.2.ad</reference>
  <nl>Al staat dit gezegde niet woordelijk in de Heilige Schrift, toch wordt de gedachte die het uitdrukt daarin aangetroffen, zooals b. v. bij Joannes (10, 30) : &#171; Ik en de Vader zijn &#233;&#233;n &#187;, en verder (14, 10): &#171; Ik ben in den Vader en de Vader is in mij &#187;.  En zoo nog op vele andere plaatsen. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>ad</type>
  <index>3</index>
  <reference>1.39.2.ad</reference>
  <nl>Natuur beduidt het beginsel van de handeling, terwijl Wezenheid aan het Zijn zijn naam ontleent. Daarom kan men van sommige dingen zeggen dat zij van &#233;&#233;n natuur zijn, wanneer hun een zelfde handeling eigen is, zoo b. v. van al de lichamen die warmte geven. Maar dat zij van &#233;&#233;n wezenheid zijn kan men alleen zeggen van dingen die &#233;&#233;n zijn bezitten. Bijgevolg wordt de goddelijke &#233;&#233;nheid met meer klem uitgedrukt wanneer er gezegd wordt dat de drie Personen van &#233;&#233;n wezenheid zijn, dan wel wanneer men zou zeggen dat zij van &#233;&#233;n natuur zijn. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>ad</type>
  <index>4</index>
  <reference>1.39.2.ad</reference>
  <nl>De vorm zonder meer beschouwd wordt gewoonlijk beteekend als bezit van het subjekt waarvan hij de vorm is, zoo b. v. de deugd van Petrus. Het is echter niet de gewoonte het subjekt dat den vorm bezit te beteeken als het bezit van den vorm, tenzij wij den vorm nader willen bepalen en aanduiden. In dit laatste geval nu zijn twee uitdrukkingen die het bezit beteekenen noodig, waarvan de eene den vorm beteekent en de andere de bepaling van den vorm, b. v. Petrus is van groote deugd. E&#233;n enkele bezitsuitdrukking kan ook wel volstaan, in geval hij de waarde heeft van twee bezitsuitdrukkingen, zooals in het gezegde: Dat is een man van bloed, d. w. z. een vergieter van veel bloed. Daar nu de goddelijke wezenheid beteekend wordt als de vorm ten aanzien van den persoon, mag men zeggen: de wezenheid van den persoon; echter niet andersom, ten ware men er iets bij voegt dat de wezenheid bepaalt, zoo b. v. wanneer men zegt dat de Vader een persoon van de goddelijke wezenheid is, of dat de drie Personen van &#233;&#233;n wezenheid zijn. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>ad</type>
  <index>5</index>
  <reference>1.39.2.ad</reference>
  <nl>Het voorzetzel uit (in het Latijn ex of de) duidt geen verband van vormoorzakelijkheid aan maar veeleer van werkende of stoffelijke oorzakelijkheid. Zoodanige oorzaken nu zijn overal onderscheiden van de dingen die ze veroorzaken. Niets toch kan zijn eigen stof zijn noch het werkend beginsel waardoor het wordt veroorzaakt. Maar iets is wel zijn eigen vorm, zooals duidelijk is in de onstoffelijke wezens. Bijgevolg geeft het gezegde: &#171; drie Personen &#233;&#233;ner wezenheid &#187;, waarin de wezenheid als vorm wordt beteekend, niet te kennen dat de wezenheid iets anders zou zijn dan de persoon. Dit zou nochtans het geval zijn indien men zou zeggen dat de drie Personen uit &#233;&#233;n wezenheid zijn. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>2</articulus>
  <type>ad</type>
  <index>6</index>
  <reference>1.39.2.ad</reference>
  <nl>Hilarius schrijft in zijn boek Over de Kerkvergaderingen (n.  85, 86) : &#171; Men zou over heilige zaken verkeerd oordeelen, indien men in de meening verkeerde dat zij niet heilig zijn omdat sommigen ze voor niet heilig aanzien. &#187; Zoo ook indien &#171; het woord homo&#246;esion slecht wordt begrepen, wat maakt me dit, wanneer ik er maar een juist begrip van heb? &#8212; &#171; We zullen dus zeggen dat de zelfstandigheid &#233;&#233;n is omdat dit een eigenschap is van de voortgebrachte natuur, echter niet om reden van verdeeling of van vereeniging of van mededeeling. &#187; </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>3</articulus>
  <type>arg</type>
  <index>1</index>
  <reference>1.39.3.arg</reference>
  <nl>Men beweert dat de wezensnamen, zooals b. v. de naam &#171; God &#187;, niet in het enkelvoud maar in het meervoud aan de drie Personen worden toegekend. Evenals immers &#171; mensch &#187; de beteekenis heeft van: degene die de menschheid bezit, zoo ook beteekent &#171; God &#187;: degene die de Godheid bezit. Nu zijn echter de drie Personen drie subjekten die de Godheid bezitten. Bijgevolg zijn de drie Personen drie g&#243;den. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>3</articulus>
  <type>arg</type>
  <index>2</index>
  <reference>1.39.3.arg</reference>
  <nl>Waar er in het Boek der Schepping (1, 1) gezegd wordt: &#171;In het begin schiep God hemel en aarde &#187;, leest men in den Hebreeuwschen tekst &#171;Elohim &#187;, wat kan weergegeven worden door &#171; g&#243;den &#187; of &#171; rechters &#187;. Nu gebruikt men juist dat woord omdat er meerdere Personen zijn. De drie Personen zijn dan ook meerdere g&#243;den en niet &#233;&#233;n God. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>3</articulus>
  <type>arg</type>
  <index>3</index>
  <reference>1.39.3.arg</reference>
  <nl>Het woord &#171; ding &#187; zonder meer gebruikt, schijnt op de zelfstandigheid te duiden. Het wordt nochtans in het meervoud aan de drie Personen toegekend, want Augustinus schrijft in het 1e boek Over de Christelijke Leer (1e B., 5e H.) : &#171; De dingen waarvan wij zullen genieten zijn de Vader en de Zoon en de Heilige Geest &#187;. Dus mogen ook andere wezensnamen aan de drie Personen toegekend worden. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>3</articulus>
  <type>arg</type>
  <index>4</index>
  <reference>1.39.3.arg</reference>
  <nl>Zooals de naam &#171; God &#187; beteekent: degene die de Godheid bezit, zoo beteekent de naam &#171; persoon &#187;: degene die zelfstandig bestaat in een verstandelijke natuur. Welnu wij spreken over drie Personen. Om dezelfde reden mogen wij dan ook spreken over drie g&#243;den. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>3</articulus>
  <type>sc</type>
  <index>1</index>
  <reference>1.39.3.sc</reference>
  <nl>In het Deuteronomium echter lezen we (6, 4) : &#171; Hoor, Isra&#235;l, de Heer uw God is &#233;&#233;n God &#187;. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>3</articulus>
  <type>co</type>
  <index>1</index>
  <reference>1.39.3.co</reference>
  <nl>Sommige wezensnamen beteekenen de wezenheid in zelfstandigen zin, andere in bijvoeglijken zin. Degene nu die de wezenheid in zelfstandigen zin beteekenen worden alleen in het enkelvoud aan de drie Personen toegekend en niet in het meervoud. Degene echter die de wezenheid in bijvoeglijken zin beteekenen worden van de drie Personen gezegd in het meervoud.  &#8212; De reden daarvan is deze: de zelfstandige naamwoorden beteekenen iets als een zelfstandigheid, de bijvoeglijke naamwoorden beduiden iets als een bijkomstigheid die in het subjekt is. Evenals nu de zelfstandigheid op zichzelf is, zoo is zij ook op zichzelf &#233;&#233;n of veelvuldig. Dus moet het zelfstandig naamwoord in het enkelvoud of in het meervoud staan naar gelang van den vorm die door het naamwoord beteekend wordt. Maar evenals de bijkomstig&#173; heden in het subjekt zijn, zoo ook zijn zij &#233;&#233;n of meervoudig naar gelang van het subjekt en aldus hangt voor de bijvoeglijke naamwoorden het enkelvoud of het meervoud af van het subjekt. Bij de geschapen wezens nu is er dan alleen &#233;&#233;n vorm in meerdere subjekten, wanneer deze een orde&#235;enheid bezitten, b. v. de vorm van een geordende menigte. De namen die zulke vorm beteekenen worden dan ook aan meerdere dingen in het enkelvoud toegekend wanneer het zelfstandige naamwoorden zijn, echter niet wanneer het bijvoeglijke naamwoorden zijn. Wij zeggen toch dat vele menschen een vereeniging vormen of een leger of een volk, maar nochtans ook dat vele menschen vereenigden zijn. Zooals echter aangetoond werd (in het voorgaand Artikel), wordt in God de goddelijke wezenheid beteekend als de vorm. Deze vorm nu is enkelvoudig en in de hoogste mate &#233;&#233;n, zooals we vroeger bewezen hebben (3e Kw., 7e Art. en 11e Kw., 4e Art.). Daarom worden de namen die de goddelijke wezenheid in zelfstandigen zin beteekenen, in het enkelvoud en niet in het meervoud aan de drie Personen toegekend. Dat is dan ook de reden waarom wij van Socrates, Plato en Cicero zeggen dat zij drie menschen zijn, maar van den Vader, den Zoon en den Heiligen Geest dat zij &#233;&#233;n God zijn en niet dat zij drie g&#243;den zijn. Want in de drie subjekten van de menschelijke natuur is een drievoudige menschheid, maar in de drie Personen is &#233;&#233;n goddelijke wezenheid. De namen echter die de wezenheid in bijvoeglijken zin beteekenen. worden aan de drie Personen toegekend in het meervoud, omdat er meerdere subjekten zijn. We spreken immers van drie bestaanden of van drie wijzen of drie eeuwigen en ongeschapenen en onmetelijken, wanneer wij die namen in bijvoeglijken zin bezigen.  Maar wanneer wij ze in zelfstandigen zin nemen, dan spreken wij van &#233;&#233;n ongeschapene en onmetelijke en eeuwige, zooals Athanasius het doet (in het Symbolum). </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>3</articulus>
  <type>ad</type>
  <index>1</index>
  <reference>1.39.3.ad</reference>
  <nl>&#171; God &#187; beteekent wel &#171; degene die de godheid bezit &#187;; nochtans verschillen deze twee uitdrukkingen in de wijze van beteekenen. Want &#171; God &#187; neemt men in zelfstandigen zin, maar &#171; die de godheid bezit &#187; wordt in bijvoeglijken zin gebruikt. Daarom, al zijn er drie &#171; die de godheid bezitten &#187;, volgt daaruit toch niet dat er drie g&#243;den zijn. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>3</articulus>
  <type>ad</type>
  <index>2</index>
  <reference>1.39.3.ad</reference>
  <nl>In verschillende talen drukt men zich op verschillende wijze uit. In dit geval nu, om de veelheid van de subjekten weer te geven, spreken de Grieken van drie hypostasen en gebruiken de Hebreeuwen het meervoud &#171; Elohim &#187;. Wij echter zeggen niet in het meervoud &#171; g&#243;den &#187; of &#171; zelfstandigheden &#187;, om de veelheid niet aan de goddelijke zelfstandigheid toe te schrijven. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>3</articulus>
  <type>ad</type>
  <index>3</index>
  <reference>1.39.3.ad</reference>
  <nl>De naam &#171; ding &#187; hoort bij de transcendenteelen. Wordt hij bijgevolg toegepast op de betrekking, dan wordt hij voor God in het meervoud gebruikt; slaat hij echter op de zelfstandigheid, dan wordt hij in het enkelvoud aangewend. Daarom ook zegt Augustinus t. a. pl. dat &#171; &#233;&#233;n en dezelfde Drievuldigheid een opperste ding is &#187;. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>3</articulus>
  <type>ad</type>
  <index>4</index>
  <reference>1.39.3.ad</reference>
  <nl>De vorm die door het woord &#171; persoon &#187; wordt beteekend, is niet de wezenheid of de natuur maar het persoonschap. Daar er nu drie persoonschappen d. i. drie persoonseigenschappen zijn in den Vader, den Zoon en den Heiligen Geest, worden zij niet in het enkelvoud maar in het meervoud aan de drie Personen toegekend. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>4</articulus>
  <type>arg</type>
  <index>1</index>
  <reference>1.39.4.arg</reference>
  <nl>Men beweert dat de konkrete wezensnamen niet kunnen staan voor den persoon, en derhalve betwist men de waarheid van een stelling als deze: God heeft God voortgebracht. Terecht immers leeren de sophisten dat &#171; een term in het enkelvoud slechts vervangen kan hetgeen hij beteekent &#187;. Nu schijnt de naam &#171; God &#187; zulk een enkelvoudige term te zijn, daar hij niet in het meervoud kan toegekend worden, zooals we hebben aangetoond (in het voorgaand Artikel). Daar hij nu de wezenheid beteekent, lijkt het dat hij slechts voor de wezenheid en niet voor den persoon kan staan. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>4</articulus>
  <type>arg</type>
  <index>2</index>
  <reference>1.39.4.arg</reference>
  <nl>De term die als onderwerp dienst doet wordt door den term die als gezegde gebezigd wordt beperkt, niet om reden van de beteekenis van dezen laatsten, doch alleen om reden van den tijd die medebeteekend wordt. Wanneer ik nu zeg: &#171; God schept &#187;, staat de term &#171; God &#187; voor de wezenheid. Bijgevolg wanneer ik zeg: &#171; God heeft voortgebracht &#187;, kan dezelfde term &#171; God &#187; niet om wille van het kenmerkende gezegde voor den persoon staan. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>4</articulus>
  <type>arg</type>
  <index>3</index>
  <reference>1.39.4.arg</reference>
  <nl>Indien deze zin waar is: &#171; God heeft voortgebracht &#187;, daar de Vader voortbrengt, dan is ook deze zin waar: &#171; God brengt niet voort &#187;, daar de Zoon niet voortbrengt. Er is dus een God die voortbrengt en een God die niet voortbrengt. Waaruit zou volgen dat er twee g&#243;den zijn. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>4</articulus>
  <type>arg</type>
  <index>4</index>
  <reference>1.39.4.arg</reference>
  <nl>Indien God God heeft voortgebracht, dan heeft Hij of wel zichzelf als God voortgebracht of wel een anderen God. Welnu Hij heeft niet zichzelf als God voortgebracht, want zooals Augustinus zegt in het 1e boek Over de Drievuldigheid (1e H.), &#171; geen ding brengt zichzelf voort &#187;. En evenmin een anderen God, want er is maar &#233;&#233;n God. Dus is deze zin verkeerd: &#171; God heeft God voortgebracht. &#187; </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>4</articulus>
  <type>arg</type>
  <index>5</index>
  <reference>1.39.4.arg</reference>
  <nl>Indien God God heeft voortgebracht, dan heeft Hij God voortgebracht die God de Vader is of wel God die niet God de Vader is. Is het nu God die God de Vader is, dan is God de Vader voortgebracht. Is het echter niet God die God de Vader is, dan is er een God die niet God de Vader is, wat valsch is. Men mag dus niet zeggen dat God God heeft voortgebracht. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>4</articulus>
  <type>sc</type>
  <index>1</index>
  <reference>1.39.4.sc</reference>
  <nl>Dit is echter in strijd met wat het Symbolum zegt: &#171; God van God &#187;. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>4</articulus>
  <type>co</type>
  <index>1</index>
  <reference>1.39.4.co</reference>
  <nl>Sommigen hebben beweerd dat de namen &#171; God &#187; en dergelijke in eigenlijken zin genomen uiteraard slechts staan voor de wezenheid, maar dat zij voor den persoon kunnen staan wanneer er een kenmerkend begrip wordt aan toegevoegd.  Naar alle waarschijnlijkheid kwamen zij tot die meening uit de beschouwing van de goddelijke enkelvoudigheid, krachtens welke in God bezitten en bezit samenvallen, zoodat degene die de godheid bezit, wat door den naam &#171; God &#187; wordt beteekend, hetzelfde is als &#171; de godheid &#187;. Maar waar het gaat om eigenlijke benamingen, moet men niet alleen letten op wat er beteekend wordt, doch ook op de wijze waarop iets beteekend wordt. Nu beteekent de naam &#171; God &#187; de goddelijke wezenheid als aanwezig in hem die ze bezit, zooals de naam &#171; mensch &#187; de menschheid beteekent in het subjekt. Daarom hebben anderen juister gezegd dat de naam &#171; God &#187;, door de wijze waarop hij beteekent, in eigenlijken zin kan staan voor den persoon, evenals dit bij den naam &#171; mensch &#187; het geval is. Zoo vindt men bijgevolg dat de naam &#171; God &#187; staat voor de wezenheid, wanneer er b. v. gezegd wordt: &#171; God schept &#187;, daar in deze uitdrukking het gezegde aan het subjekt toekomt om reden van den beteekenden vorm, nl. de Godheid. Soms staat hij ook voor den persoon, &#8212; of wel voor &#233;&#233;n persoon alleen, zooals in de zin: &#171; God brengt God voort &#187;; &#8212; of wel voor twee personen, wanneer men b. v. zegt: &#171; God ademt aan &#187;; &#8212; of ook voor drie, b. v. in het woord: &#171; Aan den Koning der eeuwen, den onsterfelijken, onzichtbaren en eenigen God, enz. &#187; (Eerste Brief aan Timotheus 1, 17). </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>4</articulus>
  <type>ad</type>
  <index>1</index>
  <reference>1.39.4.ad</reference>
  <nl>Alhoewel de naam &#171; God &#187; dit gemeen heeft met de enkelvoudige termen dat de door hem beteekende vorm niet veelvuldig is, komt hij toch met de gemeenschappelijke termen hierin overeen dat de beteekende vorm in meerdere subjekten wordt aangetroffen. En daarom is het niet noodig dat hij uitsluitend staat voor de wezenheid die hij beteekent. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>4</articulus>
  <type>ad</type>
  <index>2</index>
  <reference>1.39.4.ad</reference>
  <nl>Deze opwerping geldt tegen hen die beweerden dat de naam &#171; God &#187; uiteraard niet kan staan voor den persoon. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>4</articulus>
  <type>ad</type>
  <index>3</index>
  <reference>1.39.4.ad</reference>
  <nl>De naam &#171; God &#187; staat op een andere wijze voor den persoon dan de naam &#171; mensch &#187;. Want de vorm door den naam &#171; mensch &#187; beteekend, nl. de menschheid, is werkelijk verdeeld over verschillende subjekten en daarom staat deze naam uiteraard voor den persoon, zelfs indien er niets wordt aan toegevoegd waardoor hij tot den persoon, die een afzonderlijk subjekt is, bepaald wordt. Doch de eenheid en de gemeenschappelijkheid van de menschelijke natuur bestaat niet in werkelijkheid maar alleen naar het begrip. Daarom ook staat de term &#171; mensch &#187; niet voor de gemeenschappelijke natuur, tenzij er iets aan toegevoegd wordt, zooals b. v. in de uitdrukking: &#171; de mensch is een soort. &#187; &#8212; De vorm echter die door den naam &#171; God &#187; beteekend wordt, nl. de goddelijke wezenheid, is in werkelijkheid &#233;&#233;n en gemeenschappelijk. Zoo staat dan ook die naam uiteraard voor de gemeenschappelijke natuur en kan hij alleen door nadere bepaling voor den persoon staan. Wanneer we bijgevolg zeggen: &#171; God brengt voort &#187;, dan is het om reden van de kenmerkende werking dat de naam &#171; God &#187; voor den persoon staat. Zeggen we echter: &#171; God brengt niet voort &#187;, dan wordt aan den naam niets toegevoegd waardoor hij tot den persoon van den Zoon zou worden bepaald en geeft men door die uitdrukking te kennen dat de voortbrenging in strijd is met de goddelijke natuur. Voegen wij er echter iets aan toe dat betrekking heeft op den persoon van den Zoon, dan zullen wij de waarheid spreken; b. v. wanneer we zeggen: &#171; De voortgebrachte God brengt niet voort. &#187; Daaruit volgt dan ook niet dat er een God is die voortbrengt en een God die niet voortbrengt, tenzij men bij die uitdrukking iets voegt dat betrekking heeft op den persoon, zoo b. v.: &#171; de Vader is een God die voortbrengt, en de Zoon een God die voortgebracht wordt. &#187; En zoo kan men dan ook niet besluiten dat er verscheidene goden zijn, daar de Vader en de Zoon &#233;&#233;n God zijn, zooals wij (in het voorgaand Artikel) hebben aangetoond. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>4</articulus>
  <type>ad</type>
  <index>4</index>
  <reference>1.39.4.ad</reference>
  <nl>Het gezegde: &#171; De Vader brengt zichzelf God voort &#187; is valsch. Want het voornaamwoord &#171; zich &#187; is wederkeerig en slaat op hetzelfde subjekt. Hiermede is nochtans niet in tegenspraak wat Augustinus schrijft in zijn Brief aan Maximius (170e of 76e Brief), nl. dat God de Vader &#171; een ander zich heeft voortgebracht&#187;, want in de Latijnsche zin kan het voornaamwoord &#171; zich &#187; (se) ook in den ablatief gelezen worden, en dan zou de beteekenis zijn: &#171; Hij heeft een anderen dan zichzelf voortgebracht &#187;. Of wel kan het een eenvoudige betrekking weergeven en aldus de &#233;&#233;nheid van de natuur uitdrukken. Nochtans zou in dit geval de uitdrukking oneigenlijk en overdreven zijn, daar zij zou moeten beduiden: Hij heeft een anderen voortgebracht die Hem geheel gelijkt. &#8212; Evenzoo is het verkeerd te zeggen: &#171; Hij heeft een anderen God voortgebracht &#187;. Al is de Zoon immers een andere dan de Vader, zooals we boven gezegd hebben (31e Kw., 2e Art.), mag men toch niet zeggen dat Hij een andere God is, want hierdoor zou men kunnen meenen dat het bijvoeglijk voornaamwoord &#171; ander &#187; slaat op het zelfstandig naamwoord &#171; God &#187; en zou er aldus een onderscheid in de godheid beteekend worden. &#8212; Volgens sommigen mag men nochtans zeggen: &#171; Hij heeft een anderen, God, voortgebracht &#187;, indien men &#171; ander &#187; voor een zelfstandig naamwoord neemt en &#171; God &#187; als bijstelling daaraan toevoegt.  Maar dit is een oneigenlijke wijze van spreken, die men moet vermijden, wil men geen aanleiding tot dwaling geven. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>4</articulus>
  <type>ad</type>
  <index>5</index>
  <reference>1.39.4.ad</reference>
  <nl>De uitdrukking &#171; God heeft God voortgebracht die God de Vader is &#187; is verkeerd. Daar immers het woord &#171; Vader &#187; als bijstelling bij &#171; God &#187; wordt gevoegd, wordt daardoor de uitgebreidheid van den term &#171; God &#187; beperkt en slaat hij nog alleen op den persoon van den Vader. Dan is de beteekenis: &#171; Hij heeft God voortg&#233;bracht die de Vader zelf is &#187;, en dus zou de Vader voortgebracht zijn, wat valsch is. Daarom ook is de ontkennende zin waar: &#171; Hij heeft God voortgebracht die niet God de Vader is &#187;. &#8212; Zou men echter het woord &#171; Vader &#187; niet als bijstelling nemen, maar de wending zoo opvatten alsof er iets moest ingeschoven worden, dan zou juist andersom de bevestigende zin waar zijn en de ontkennende zin valsch, nl.: &#171; Hij heeft God voortgebracht die God is, die de Vader is &#187;. Maar dat is een vergezochte verklaring. Daarom is het beter eenvoudig weg de bevestigende zin te ontkennen en de ontkennende zin toe te geven. Praepositivus beweerde echter dat zoowel de ontkennende als de bevestigende zin valsch is. Want volgens hem slaat het betrekkelijk voornaamwoord &#171; die &#187;, wanneer het in een bevestigende zin voorkomt, op het subjekt, staat het echter in een ontkennende zin, dan slaat het zoowel op de beteekende zaak als op haar subjekt. De bevestiging zou dus beteekenen dat &#171; God de Vader zijn &#187; toekomt aan den persoon van den Zoon, terwijl de ontkenning zou beduiden dat &#171; God de Vader zijn &#187; geweerd wordt niet alleen van den persoon van den Zoon, maar ook van zijn godheid. Maar dit is een onredelijke uitleg, want, zooals de Wijsgeer leert (Over het Oordeel, 6e H., n. 3), kan ook de ontkenning slaan op hetzelfde subjekt waarop de bevestiging slaat. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>arg</type>
  <index>1</index>
  <reference>1.39.5.arg</reference>
  <nl>Men beweert dat de wezensnamen in abstrakten zin genomen voor den persoon kunnen staan, zoodat de volgende uitdrukking juist zou zijn: &#171; De wezenheid brengt de wezenheid voort &#187;. Augustinus zegt immers in het 7e boek Over de Drievuldigheid (2e H.) : &#171; De Vader en de Zoon zijn &#233;&#233;n wijsheid, omdat zij &#233;&#233;n wezenheid zijn, en afzonderlijk zijn zij de wijsheid van de wijsheid, evenals de Wezenheid van de wezenheid &#187;. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>arg</type>
  <index>2</index>
  <reference>1.39.5.arg</reference>
  <nl>Wanneer wij voortgebracht worden of vergaan, dan wordt ook wat in ons is voortgebracht of vergaat het. Daar nu de Zoon wordt voortgebracht en de goddelijke wezenheid in Hem is, schijnt het wel dat de goddelijke wezenheid wordt voortgebracht. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>arg</type>
  <index>3</index>
  <reference>1.39.5.arg</reference>
  <nl>God is hetzelfde als de goddelijke wezenheid, zooals we vroeger bewezen hebben (3e Kw., 3e Art.). Maar (in het voorgaand Artikel) hebben we aangetoond dat het gezegde: &#171; God brengt God voort &#187; waar is. Dus is ook de volgende uitdrukking waar.  &#171; De wezenheid brengt de wezenheid voort &#187;. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>arg</type>
  <index>4</index>
  <reference>1.39.5.arg</reference>
  <nl>Wat aan een ding wordt toegekend kan ook staan voor dat ding. Welnu de goddelijke wezenheid is de Vader. Dus kan de wezenheid staan voor den persoon van den Vader. Bijgevolg brengt de wezenheid voort. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>arg</type>
  <index>5</index>
  <reference>1.39.5.arg</reference>
  <nl>De wezenheid is een voortbrengend ding, daar zij de Vader is die voortbrengt. Indien bijgevolg de wezenheid niet voortbrengt, dan is zij een voortbrengend en een niet-voortbrengend ding. Dit is echter onmogelijk. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>arg</type>
  <index>6</index>
  <reference>1.39.5.arg</reference>
  <nl>Augustinus zegt in het 4e boek Over de Drievuldigheid (2e H.) : &#171; De Vader is het beginsel van geheel de Godheid &#187;. Nochtans is Hij slechts beginsel in zoover Hij voortbrengt of aanademt.  Dus brengt Hij de Godheid voort of ademt ze aan. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>sc</type>
  <index>1</index>
  <reference>1.39.5.sc</reference>
  <nl>We lezen echter bij Augustinus in het 1e boek Over de Drievuldigheid (1e H.) : &#171; Geen ding brengt zichzelf voort &#187;. Maar de wezenheid zou zichzelf voortbrengen indien de wezenheid de wezenheid voortbracht, daar er in God niets is dat van de goddelijke wezenheid onderscheiden is. Dus brengt de wezenheid de wezenheid niet voort. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>co</type>
  <index>1</index>
  <reference>1.39.5.co</reference>
  <nl>Omtrent deze kwestie heeft Abt Joachim gedwaald. Want hij beweerde dat men evengoed kan zeggen: &#171; De wezenheid brengt de wezenheid voort &#187;, als wel &#171; God brengt God voort &#187;, aangezien God, om reden van zijn enkelvoudigheid, niets anders is dan de goddelijke wezenheid. Maar hierin faalde hij. Want om een uitdrukking te vinden die waar is, moet men niet alleen acht geven op wat beteekend wordt, maar ook op de wijze waarop iets beteekend wordt zooals gezegd werd (in het voorgaand Artikel). Al is nu God in werkelijkheid hetzelfde als de Godheid, toch is beider wijze van beteekenen verschillend. Want de naam &#171; God &#187; beteekent de goddelijke wezenheid als aanwezig zijnde in hem die ze bezit en juist omdat hij op die wijze beteekent kan hij uiteraard voor den persoon staan. En zoo kan al wat aan de personen eigen is aan den naam &#171; God &#187; toegekend worden, b. v. &#171; God is voortgebracht &#187; of &#171; Hij brengt voort &#187;, zooals wij (t. a. p.) hebben aangetoond. &#8212; Aan den naam &#171; wezenheid &#187; komt echter niet 'n zoodanige wijze van beteekenen toe dat hij voor den persoon kan staan. Hij beteekent immers de wezenheid als abstrakte vorm.  Daarom kan aan de wezenheid niet toegekend worden wat aan de personen eigen is en deze van elkaar onderscheidt. Want dan zou men te kennen geven dat er een onderscheid is in de wezenheid, zooals er een bestaat tusschen de subjekten. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>ad</type>
  <index>1</index>
  <reference>1.39.5.ad</reference>
  <nl>Om de &#233;&#233;nheid van wezenheid en persoon uit te drukken hebben de heilige Leeraren wel eens sterker gesproken dan een juiste uitdrukking veroorloofde.  Zoodanige gezegden moeten dan ook niet in geheel hun ruime beteekenis genomen worden. Men moet ze veeleer verklaren, en wel zoo dat de abstrakte namen in den zin van konkrete of zelfs van persoonsnamen worden uitgelegd. Zoo zal b. v. de uitdrukking.  &#171; de wezenheid van de wezenheid &#187; of &#171; de wijsheid van de wijsheid &#187; beteekenen: De Zoon, die de wezenheid en de wijsheid is, komt voort van den Vader, die de wezenheid en de wijsheid is.  Toch kan men bij deze abstrakte wezensnamen een zekere rangorde waarnemen. Zoo benaderen de namen die een werking uitdrukken dichter de passende benaming van de personen, daar de werkingen aan het subjekt worden toegekend. Daarom is de uitdrukking. &#171; De natuur van de natuur &#187; of &#171; de wijsheid van de wijsheid &#187; minder oneigenlijk dan wel deze: &#171; de wezenheid van de wezenheid &#187;. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>ad</type>
  <index>2</index>
  <reference>1.39.5.ad</reference>
  <nl>In de schepselen is de natuur van een wezen dat voortgebracht is niet numeriek dezelfde als die van het wezen dat het voortbrengt, maar zij verschilt numeriek van deze laatste, en komt tot het bestaan door de voortbrenging van een nieuw wezen en houdt op te bestaan doordat dit wezen vergaat; zij wordt dus voortgebracht en vergaat op bijkomstige wijze. Maar God, in zoover Hij wordt voortgebracht, bezit numeriek dezelfde natuur als de goddelijke persoon die voortbrengt. En zoo is de goddelijke natuur in den Zoon niet voortgebracht noch uiteraard noch op bijkomstige wijze. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>ad</type>
  <index>3</index>
  <reference>1.39.5.ad</reference>
  <nl>Al zijn God en de goddelijke wezenheid in werkelijkheid hetzelfde, toch moeten wij over hen op verschillende wijze spreken, omdat zij een verschillende wijze van beteekenen hebben. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>ad</type>
  <index>4</index>
  <reference>1.39.5.ad</reference>
  <nl>De goddelijke wezenheid wordt aan den Vader toegekend als &#233;&#233;n en hetzelfde met Hem, om reden van de goddelijke enkelvoudigheid. Daaruit volgt nochtans niet dat zij voor den Vader kan staan, daar zij een andere wijze van beteekenen heeft. Het bewijs zou echter wel opgaan, indien iets aan een ander ding werd toegekend op de wijze waarop men het algemeene aan het particuliere toekent. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>ad</type>
  <index>5</index>
  <reference>1.39.5.ad</reference>
  <nl>De zelfstandige naamwoorden verschillen van de bijvoeglijke naamwoorden hierin dat de eerste hun subjekt insluiten, terwijl de tweede door wat zij beteekenen het subjekt enkel bepalen. Daarom zeggen de sophisten dat de zelfstandige naamwoorden als subjekt kunnen dienen, de bijvoeglijke naamwoorden echter niet, maar zij brengen iets in verband met het subjekt. Bijgevolg kunnen zelfstandige persoonsnamen aan de wezenheid toegekend worden, want wat zij beteekenen is werkelijk &#233;&#233;n met de wezenheid. Dit brengt niet met zich dat de persoonseigenschap een onderscheiden wezenheid zou aanduiden, omdat die eigenschap alleen slaat op het subjekt dat door het zelfstandig naamwoord wordt uitgedrukt.  Maar bijvoeglijke kenmerkende en persoonsnamen kunnen niet aan de wezenheid toegekend worden, tenzij men er een zelfstandigen naam aan toevoegt. Dus mogen we niet zeggen: &#171; de wezenhei is voortbrengend &#187;, maar wel &#171; de wezenheid is een voortbrengend ding &#187; of nog &#171; de voortbrengende God &#187;, ten minste indien &#171; ding &#187; en &#171; God &#187; voor den persoon en niet voor de wezenheid staan. Het is dus niet tegenstrijdig te beweren dat de wezenhei een voortbrengend ding en een niet-voortbrengend ding is, want in het eerste geval staat &#171; ding &#187; voor den persoon en in het tweede voor de wezenheid. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>5</articulus>
  <type>ad</type>
  <index>6</index>
  <reference>1.39.5.ad</reference>
  <nl>In zoover de Godheid &#233;&#233;n is in meerdere subjekten heeft zij eenige gelijkenis met den vorm die door een verzamelnaam beteekend wordt. In het gezegde: &#171; De vader is het beginsel van geheel de Godheid &#187;, kan &#171; Godheid &#187; dan ook genomen worden voor de personen gezamenlijk beschouwd, in zoover nl. de Vader het beginsel is van al de goddelijke personen. Daartoe hoeft het niet dat de Vader zijn eigen beginsel zou zijn. Zoo wordt ook iemand uit het volk regeerder van geheel het volk genoemd, echter niet zijn eigen regeerder. &#8212; Ofwel kan die zegswijze ook zoo verklaard worden alsof de Vader het beginsel is van geheel de Godheid, niet omdat Hij haar voortbrengt of aanademt, maar omdat Hij haar door voortbrenging of aanademing meedeelt. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>6</articulus>
  <type>arg</type>
  <index>1</index>
  <reference>1.39.6.arg</reference>
  <nl>Men beweert dat de personen niet kunnen optreden als gezegde van de konkrete wezensnamen, zoodat men b. v. zou mogen zeggen: &#171; God is de drie Personen &#187; of &#171; God is de Drievuldigheid &#187;. Immers het volgende is valsch: &#171; De mensch is al de menschen &#187;, want dit kan voor geen enkel subjekt waar zijn. Immers noch Socrates noch Plato noch om &#8217;t even wie is al de menschen. Evenmin kan ook dit gezegde: &#171; God is de Drievuldigheid &#187; opgaan voor &#233;&#233;n subjekt van de goddelijke natuur.  Want noch de Vader is de Drievuldigheid, noch de Zoon, noch de Heilige Geest. Dus is het valsch te zeggen: &#171; God is de Drievuldigheid &#187;. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>6</articulus>
  <type>arg</type>
  <index>2</index>
  <reference>1.39.6.arg</reference>
  <nl>In de toekenning kunnen de lagere praedicaten alleen op bijkomstige wijze aan de hoogere toegekend worden, b. v.: &#171; het dier is mensch &#187;. Het is immers voor het dier iets bijkomstigs mensch te zijn. Maar de naam &#171; God &#187; verhoudt zich tot de drie personen zooals het gemeenschappelijke tot datgene waaraan het gemeen is, zooals Damascenus zegt (in zijn boek Over het waarachtig Geloof, 3e B., 4e H.). Dus blijkt het wel dat de persoonsnamen slechts op bijkomstige wijze van den naam &#171; God &#187; kunnen gezegd worden. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>6</articulus>
  <type>sc</type>
  <index>1</index>
  <reference>1.39.6.sc</reference>
  <nl>Daartegenover staat echter dat Augustinus zegt in zijn preek Over het Geloof (1e Pr.) : &#171; Wij gelooven dat de &#233;&#233;ne God &#233;&#233;ne Drievuldigheid is met goddelijken naam &#187;. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>6</articulus>
  <type>co</type>
  <index>1</index>
  <reference>1.39.6.co</reference>
  <nl>In het voorgaand Artikel hebben we bewezen dat ofschoon de persoons- of de kenmerkende bijvoeglijke woorden niet kunnen gezegd worden van de wezenheid, de zelfstandige naamwoorden dat integendeel wel kunnen, om reden van de werkelijke eenzelvigheid van de wezenheid met den persoon.  De goddelijke wezenheid echter vormt niet enkel met &#233;&#233;n persoon &#8217;n werkelijke &#233;&#233;nheid, maar met de drie personen. Zoo kunnen dan ook &#233;&#233;n of twee of drie personen aan de wezenheid worden, b. v. wanneer we zeggen: &#171; De wezenheid is de Vader en de Zoon en de Heilige Geest &#187;. De naam &#171; God &#187; nu kan uiteraard voor de wezenheid staan, zooals wij hierboven hebben aangetoond (4e Art., Antw. op de 3e B.). Daarom, evenals dit waar is: &#171; De wezenheid is de drie Personen &#187;, is ook dit waar: &#171; God is de drie Personen &#187;. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>6</articulus>
  <type>ad</type>
  <index>1</index>
  <reference>1.39.6.ad</reference>
  <nl>We hebben t. a. p.  aangetoond dat de naam &#171; mensch &#187; uiteraard staat voor den persoon, maar dat hij door hetgeen er aan toegevoegd wordt kan staan voor de gemeenschappelijke natuur. Zoo is dit valsch: &#171; De mensch is al de menschen &#187;, daar zulks zich bij geen enkel subjekt kan voordoen. Maar de naam &#171; God &#187; kan uiteraard staan voor de wezenheid. Daaruit volgt dat alhoewel van geen enkel drager van de goddelijke natuur kan gezegd worden: &#171; God is de Drievuldigheid &#187;, het toch in waarheid kan gezegd worden van de wezenheid. Daarop had Porretanus geen acht gegeven en zoo kwam het dat hij die uitdrukking verwierp. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>6</articulus>
  <type>ad</type>
  <index>2</index>
  <reference>1.39.6.ad</reference>
  <nl>Wanneer er gezegd wordt: &#171; God of de goddelijke wezenheid is de Vader &#187;, dan geschiedt die toekenning om reden van de bestaande eenzelvigheid en niet op de wijze waarop een lager praedicaat aan een hooger wordt toegekend. In God is immers geen spraak van algemeen en singulier. Zooals dan ook deze uitdrukking uiteraard waar is: &#171; De Vader is God &#187;, evenzoo is ook de volgende uitdrukking: &#171; God is de Vader &#187; uiteraard en hoegenaamd niet op bijkomstige wijze waar. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>7</articulus>
  <type>arg</type>
  <index>1</index>
  <reference>1.39.7.arg</reference>
  <nl>Men beweert dat de wezensnamen aan de personen niet mogen toege&#235;igend worden. Immers wanneer we over God spreken, moeten wij vermijden wat tot geloofsdwaling kan aanleiding geven. Want zooals Hieronymus zegt (zie de Magister, Sent., 4e B., 13e D.) : &#171; Door onjuiste bewoordingen komt men tot ketterij &#187;. Maar aan &#233;&#233;n Persoon toe&#235;igenen wat aan de drie Personen gemeen is, kan tot geloofsdwaling leiden. Men zou immers kunnen meenen dat wat aan een Persoon toege&#235;igen wordt, enkel aan dien &#233;&#233;nen Persoon toekomt of tenminste meer aan hem toekomt dan aan de anderen. Dus mogen de wezenseigenschappen niet aan de personen toege&#235;igend worden. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>7</articulus>
  <type>arg</type>
  <index>2</index>
  <reference>1.39.7.arg</reference>
  <nl>De wezenseigenschappen, abstrakt genomen, beteekenen den vorm. Maar de eene persoon verhoudt zich niet tot den anderen als vorm, daar de vorm niet wordt onderscheiden van het subjekt waarvan hij de vorm is. Dus mogen de wezenseigenschappen, bijzonder wanneer ze in abstrakten zin worden genomen, niet toege&#235;igend worden aan de Personen. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>7</articulus>
  <type>arg</type>
  <index>3</index>
  <reference>1.39.7.arg</reference>
  <nl>Het eigene gaat aan het toege&#235;eigende vooraf, want het eigene hoort tot het begrip van het toege&#235;igende. Maar de wezenseigenschappen gaan, naar de wijze waarop wij ze opvatten, aan de personen vooraf, zooals wat gemeenschappelijk is voorafgaat aan wat eigen is. Dus mogen de wezenseigenschappen aan de Personen niet toege&#235;igend worden. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>7</articulus>
  <type>sc</type>
  <index>1</index>
  <reference>1.39.7.sc</reference>
  <nl>De Apostel zegt echter in den Eersten Brief aan de Korinthi&#235;rs (1, 24) : &#171; Christus, Gods kracht en Gods wijsheid &#187;. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>7</articulus>
  <type>co</type>
  <index>1</index>
  <reference>1.39.7.co</reference>
  <nl>Om het geloof te verduidelijken heeft men er goed aan gedaan wezeneigenschappen aan de Personen toe te eigenen. Want al kan de Drievuldigheid van de Personen niet demonstratief bewezen worden, zooals we gezegd hebben (32e Kw., 1e Art.), nochtans past het wel ze te verklaren door iets dat duidelijker is. De wezenseigenschappen nu zijn ons uit de rede duidelijker dan wat eigen is aan de Personen. Uitgaande immers van de schepselen waaruit we onze kennis halen, kunnen wij met zekerheid komen tot de kennis van de wezenseigenschappen, echter niet tot de kennis van de persoonseigenschappen, zooals t. a. p. gezegd werd. Evenals wij dus van de gelijkenis met God die we als zijn voetspoor of zijn beeld in de schepselen vinden, gebruik maken om de goddelijke Personen te verduidelijken, evenzoo benuttigen we daartoe de wezenseigenschappen. En deze verduidelijking van de Personen door de wezenseigenschappen wordt toe&#235;igening genoemd. Op twee wijzen nu kunnen de goddelijke Personen verduidelijkt worden door de wezenseigenschappen. Vooreeist bij wijze van gelijkenis: zoo wordt b. v. wat met het verstand betrekking heeft toege&#235;igend aan den Zoon, die door een verstandswerking voortkomt als het Woord. Ten tweede bij wijze van verschil: zoo wordt naar het woord van Augustinus (zie Hugo van S. Victor,  Over de Sacramenten, 1e B., 2e D., 8e H.) de macht aan den Vader toegeschreven, omdat bij ons de vader veelal door ouderdom zwak geworden is en die toe&#235;igening er ons moet voor behoeden iets dergelijks van God te denken. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>7</articulus>
  <type>ad</type>
  <index>1</index>
  <reference>1.39.7.ad</reference>
  <nl>De wezenseigenschappen worden niet op zulke wijze aan de Personen toege&#235;igend dat men ze voor eigen aan de Personen zou aanzien, maar wel zoo dat de Personen verduidelijkt worden bij wijze van gelijkenis of van verschil, zooals we hierboven hebben uiteengezet (in de Leerstelling). Dus brengt dit geen geloofsdwaling met zich, maar veeleer een verduidelijking van de waarheid. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>7</articulus>
  <type>ad</type>
  <index>2</index>
  <reference>1.39.7.ad</reference>
  <nl>Moesten de wezenseigenschappen aan de Personen worden toege&#235;igend alsof zij aan dezen eigen zijn, dan zou daaruit volgen dat de eene persoon zich tot den anderen zou verhouden als vorm.  Maar dit wordt uitgesloten door Augustinus in het 7e boek Over de Drievuldigheid (1e H.), waar hij aantoont dat de Vader niet wijs is door de wijsheid die Hij voortbracht, alsof alleen de Zoon de wijsheid zou zijn, zoodat de Vader slechts samen met den Zoon, echter niet zonder den Zoon, wijs zou kunnen genoemd worden.  Maar de Zoon wordt de wijsheid van den Vader genoemd, omdat Hij de Wijsheid is van den Vader-wijsheid. Beiden toch zijn uiteraard de wijsheid, en beiden samen maar &#233;&#233;n wijsheid. Dus is de Vader niet wijs door de wijsheid die Hij voortbracht, maar door de wijsheid die zijn wezenheid is. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>7</articulus>
  <type>ad</type>
  <index>3</index>
  <reference>1.39.7.ad</reference>
  <nl>Het is waar dat, zooals wij het ons voorstellen, een wezenseigenschap naar haar eigen begrip den Persoon voorafgaat. Nochtans in zoover zij het begrip deelt van iets dat toege&#235;igend wordt, is er niets op tegen dat wat aan den Persoon eigen is aan het toege&#235;igende voorafgaat. Evenzoo komt de kleur na het lichaam in zoover dit een lichaam is, maar gaat naar haar natuur aan het witte lichaam vooraf, in zoover het lichaam wit is. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>8</articulus>
  <type>arg</type>
  <index>1</index>
  <reference>1.39.8.arg</reference>
  <nl>Men beweert dat de heilige Leeraren geen geschikt gebruik hebben gemaakt van de toeschrijving der wezenseigenschappen aan de Personen. Hilarius immers zegt in het 2e boek Over de Drievuldigheid (n. 1) : &#171; De eeuwigheid is in den Vader, de vorm in het Beeld, het gebruik in de Gift &#187;. In deze uitdrukking gebruikt hij drie namen die aan de Personen eigen zijn, nl. den naam Vader, den naam Beeld die eigen is aan den Zoon, zooals we vroeger hebben gezegd (35e Kw., 2e Art.), en den naam Gift of Gave die, naar we hierboven aangetoond hebben (38e Kw., 2e Art.), aan den Heiligen Geest eigen is. Hij spreekt ook over drie toege&#235;igende hoedanigheden: de eeuwigheid eigent hij toe aan den Vader, den vorm aan den Zoon, het gebruik aan den Heiligen Geest. Maar dit lijkt onredelijk. Eeuwigheid toch zegt duur van het wezen, vorm zegt beginsel van het wezen, wezensgebruik heeft betrekking op de handeling. Maar de wezenheid en de handeling worden nooit aan een van de Personen toege&#235;igend, zoodat deze toe&#235;igeningen zeer ongeschikt lijken. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>8</articulus>
  <type>arg</type>
  <index>2</index>
  <reference>1.39.8.arg</reference>
  <nl>In het 1e boek Over de Christelijke Leer (5e H.) schrijft Augustinus: &#171; In den Vader is de eenheid, in den Zoon de gelijkheid, in den Heiligen Geest de overeenstemming van de eenheid en van de gelijkheid &#187;. Ook deze toe&#235;igeningen schijnen ongeschikt te zijn. Want de eene Persoon wordt niet in eigenlijken zin benoemd naar iets wat aan een ander Persoon toege&#235;igend wordt. Zoo hebben we reeds aangetoond (voorgaand Art., Antw. op de 2e B. en 37e Kw., 2e Art., 1e B.) dat de Vader niet wijs is door een voortgebrachte wijsheid. Nochtans vervolgt Augustinus t. a. p. aldus: &#171; Deze drie eigenschappen zijn allen &#233;&#233;n om wille van den Vader, ze zijn allen gelijk om wille van den Zoon, ze zijn allen vereenigd om wille van den Heiligen Geest &#187;. Bijgevolg worden deze eigenschappen niet op geschikte wijze aan de Personen toege&#235;igend. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>8</articulus>
  <type>arg</type>
  <index>3</index>
  <reference>1.39.8.arg</reference>
  <nl>Volgens Augustinus (zie Hugo van Sint Victor, Over de Sacramenten, 1e B., 2e D., 6e en 8e H.) wordt ook nog aan den Vader de macht toege&#235;igend, aan den Zoon de wijsheid, aan den Heiligen Geest de goedheid. Maar ook dit lijkt ongeschikt. Immers de kracht hoort bij de macht. Nu wordt de kracht toege&#235;igend aan den Zoon, naar het woord uit den Eersten Brief aan de Korinthi&#235;rs (1, 24) : &#171; Christus, Gods kracht &#187;. Ook aan den Heiligen Geest wordt zij toege&#235;igend, naar het gezegde van Lucas (6, 19) : &#171; Er ging een kracht van Hem uit, en genas allen &#187; De macht moet dus niet aan den Vader toege&#235;igend worden. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>8</articulus>
  <type>arg</type>
  <index>4</index>
  <reference>1.39.8.arg</reference>
  <nl>In het 6e boek Over de Drievuldigheid (10e H.) schrijft Augustinus: &#171; Wanneer de Apostel zegt: Uit hem en door hem en in hem, dan mogen we niet denken dat er in dit gezegde geen orde ligt. Want &#171; uit hem &#187; zegt hij voor den Vader, &#171; door hem &#187; voor den Zoon, &#171; in hem &#187; voor den Heiligen Geest &#187;. Maar deze oorzaak nu is de eerste van alle oorzaken. En daarom zou deze verhouding van eindoorzaak moeten toege&#235;igend worden aan den Vader, die een beginsel is zonder zelf van een beginse voort te komen. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>8</articulus>
  <type>arg</type>
  <index>5</index>
  <reference>1.39.8.arg</reference>
  <nl>Bij Joannes (14, 6) wordt aan den Zoon de waarheid toege&#235;igend door deze woorden: &#171; Ik ben de weg, de waarheid en het leven &#187;. En de Psalm (39, 8) eigent Hem het Boek des Levens toe, zeggend: &#171; Aan het hoofd van het boek is over mij geschreven &#187;, wat de gewone Glossa verklaart : &#171; d.i. bij den Vader, die mijn hoofd is &#187;. Ook wordt aan den Zoon het gezegde: &#171; die is &#187;, toege&#235;igend. Want op deze woorden van Isaias (63, 1) : &#171; Hier ben ik, tot een volk &#187;, merkt de tusschenregelige Glossa aan: &#171; De Zoon is het die spreekt, Hij die tot Mozes zegde: &#171; Ik ben die ben &#187;. &#8212; Deze eigenschappen nu kunnen aan den Zoon niet toege&#235;igend worden, daar zij Hem veeleer reeds eigen zijn. Want over de waarheid zegt Augustinus in zijn boek Over den waren Godsdienst (36e H.) : &#171; De waarheid bestaat in de hoogste gelijkenis met het beginsel en laat geen verschil toe &#187;. Maar dit schijnt als eigenschap aan den Zoon toe te komen, daar deze een beginsel bezit. &#8212; &#171; Het Boek des levens &#187; lijkt eveneens iets eigen te zijn, want daar elk boek door iemand geschreven wordt, beteekent het Boek des levens een wezen dat van een ander voortkomt. &#8212; Zelfs &#171; die is &#187; schijnt aan den Zoon eigen te zijn. Indien het immers de Drievuldigheid was die sprak, toen aan Mozes gezegd werd: &#171; Ik ben die ben &#187;, dan had Mozes kunnen zeggen: &#171; Degene die de Vader is en de Zoon en de Heilige Geest heeft mij tot u gezonden &#187;. Dan had hij echter ook kunnen zeggen, doelend op een bepaalden persoon: &#171; Degene die de Vader is en de Zoon en de Heilige Geest heeft mij tot u gezonden &#187;. Maar dit is valsch, want geen enkel persoon is de Vader en de Zoon en de Heilige Geest. Dit woord kan dus niet gemeen zijn aan de Drievuldigheid maar is eigen aan den Zoon. </nl>
  </lemma>
<lemma>
    <liber>1</liber>
  <quaestio>39</quaestio>
  <articulus>8</articulus>
  <type>co</type>
  <index>1</index>
  <reference>1.39.8.co</reference>
  <nl>Ons verstand vindt in de geschapen wezens &#8217;n handleiding tot de kennis van God. Daarom kan het God enkel beschouwen op de wijze die het aan de schepselen ontleent. Wanneer we nu een geschapen wezen beschouwen, staan ons achtereenvolgens vier zaken te doen. Ten eerste beschouwen we het ding op zichzelf, in zoover het een wezen is. Ten tweede beschouwen we het ding als &#233;&#233;n. We beschouwen het ten derde voor zoover het een kracht bezit om te handelen en te veroorzaken. En ten vierde beschouwen we het onder opzicht van zijn verhouding tot wat het veroorzaakt. Zoo kunnen we insgelijks God op viervoudige wijze beschouwen. Op de eerste wijze dus beschouwen we God op zichzelf, naar z&#8217;n zijn. En dat geeft aanleiding tot de toe&#235;igening door Hilarius gemaakt, volgens dewelke aan den Vader de eeuwigheid wordt toege&#235;igend, aan den Zoon de vorm, aan den Heiligen Geest het gebruik. De eeuwigheid, die het zijnde beteekent dat geen begin heeft, bezit een gelijkenis met wat eigen is aan den Vader: deze is een beginsel zonder zelf van een beginsel voort te komen. Ook de vorm of de schoonheid gelijkt op wat den Zoon eigen is.  Want de schoonheid eischt drie hoedanigheden. Ten eerste de gaafheid of de voltooiing; een wezen immers waaraan iets ontbreekt is, door dat feit zelf, leelijk. Verder een juiste evenredigheid of harmonie. En eindelijk de glans; we zeggen immers dat die wezens schoon zijn die een schitterende kleur hebben. Wat nu de eerste hoedanigheid betreft, deze heeft een gelijkenis met wat aan den Zoon, als Zoon, eigen is. Want als zoodanig bezit Hij waarachtig en op volledige wijze de natuur van den Vader. En om dit te kennen te geven schrijft Augustinus in zijn uiteenzetting (Over de Drievuldigheid, 6e B., 10e H.) : &#171; Waarin, d. i. in den Zoon, het opperste en meest volmaakte leven is &#187;, enz. Ook de tweede hoedanigheid past bij een eigenschap van den Zoon, bij deze nl.  waardoor Hij de treffende uitbeelding is van den Vader. Zoo zien wij dat een beeld schoon wordt genoemd wanneer het op treffende wijze de zaak die het moet voorstellen weergeeft, zelfs dan wanneer deze leelijk is. Hierover spreekt Augustinus (t. a. p.) met de woorden: &#171; Waar zulke overeenkomst bestaat en de volstrekte gelijkheid &#187;, enz. De derde hoedanigheid eindelijk komt eveneens overeen met wat eigen is aan den Zoon, met dit nl. dat de Zoon het Woord is. Het woord nu is het licht en de glans van het verstand, zooals Damascenus zegt (Over het waarachtig Geloof, 1e B., 13e H.). En Augustinus raakt die waarheid aan waar hij schrijft (t. a. p.) : &#171; Zooals een volmaakt woord, waaraan niets ontbreekt, en als het ware de kunst van den almachtigen God &#187;, enz. Het gebruik toont ook een gelijkenis met de eigenschappen van den Heiligen Geest, wanneer we het woord nemen in zijn ruime beteekenis, waarin &#171; gebruiken &#187; ook &#171; genieten &#187; insluit. &#171; Gebruiken &#187; nu is &#171; iets als voorwerp nemen van den wil &#187;, en &#171; genieten &#187; is &#171; met vreugde gebruiken &#187;, zooals Augustinus zegt in het 10e boek Over de Drievuldigheid (11e H.). Dus het gebruik waardoor de Vader en de Zoon van elkaar genieten past bij die eigenschap van den Heiligen Geest door dewelke Deze de Liefde is. En dit geeft Augustinus te kennen (in het 6e boek Over de Drievuldigheid, 10e H.) met deze woorden: &#171; Die liefde en genot en geluk en zaligheid, noemde hij gebruik &#187;. &#8212; Ook het gebruik waardoor wij van God genieten gelijkt op iets wat eigen is aan den Heiligen Geest, nl. op zijn eigenschap van Gave te zijn. Augustinus loont dit aan waar hij zegt (t. a. p.) : &#171; In de Drievuldigheid is de Heilige Geest de zoetheid van Hem die voortbrengt en van Hem die voortgebracht wordt, en die zich in ons uitstort met een overgroote mildheid en volheid &#187;. Daaruit blijkt dus waarom eeuwigheid, vorm en gebruik aan de Personen worden toegeschreven of toege&#235;igend, hetgeen niet het geval is met de wezenheid of de handeling. Want daar deze gemeenschappelijk zijn, ligt er niets in hun begrip besloten wat eenige gelijkenis toont met de eigenschappen van de Personen. Op de tweede wijze wordt God beschouwd in zijn eenheid.  En zoo eigent Augustinus aan den Vader de eenheid toe, aan den Zoon de gelijkheid, aan den Heiligen Geest de overeenstemming of het verband. Nu is het duidelijk dat deze drie hoedanigheden de eenheid insluiten, nochtans op verschillende wijzen. Want de eenheid duidt op &#8217;n volstrekt zijn, daar zij niets anders veronderstelt; daarom wordt zij aan den Vader toege&#235;igend die geen ander Persoon veronderstelt, daar Hij beginsel is zonder zelf een beginsel te hebben. &#8212; Gelijkheid echter beteekent eenheid met betrekking tot iets anders, want een wezen is aan een ander gelijk wanneer het een zelfde hoegrootheid heeft als het andere. En om die reden wordt de gelijkheid aan den Zoon toege&#235;igend die een beginsel is dat van een beginsel voortkomt. &#8212; Verband beteekent eenheid van twee wezens en wordt dan ook aan den Heiligen Geest toege&#235;igend, die van de twee voortkomt.  Hieruit kan men den zin begrijpen van dit gezegde van Augustinus: &#171; De drie zijn &#233;&#233;n om wille van den Vader, gelijk om van den Zoon, verbonden om wille van den Heiligen Geest &#187;. Want elke hoedanigheid wordt blijkbaar toegeschreven aan het wezen waarin zij op de eerste plaats wordt aangetroffen, zooals men van de lagere wezens zegt dat zij leven om reden van de plantaardige ziel, die bij deze lagere wezens het eerste subjekt is van het leven. Nu treffen wij de eenheid onmiddellijk aan den persoon van den Vader, zelfs al werden &#8212; wat onmogelijk is &#8212; de andere Personen uitgesloten. Zoo komt het dat de andere Personen de eenheid ontvangen van den Vader.  Maar de gelijkheid vindt men niet in den Vader wanneer de andeie Personen zijn uitgesloten, ze is er echter onmiddellijk wanneer ook de Zoon gesteld wordt. Daarom zegt men dat allen gelijk zijn ter oorzake van den Zoon; niet alsof de Zoon het beginsel is van de gelijkheid van den Vader, maar omdat men niet zou kunnen zeggen dat de Vader gelijk is, indien de Zoon aan Hem niet gelijk was.  De gelijkheid van den Vader wordt immers op de eerste plaats beschouwd met betrekking tot den Zoon; want dat Heilige Geest aan den Vader gelijk is, dat zelf is te danken aan den Zoon.  &#8212; Zoo ook, wanneer de Heilige Geest, die de band is tusschen den Vader en den Zoon, wordt uitgesloten, dan zouden wij geen eenheid van verband meer vinden tusschen die beide Personen, daarom wordt er gezegd dat allen verbonden zijn ter wille van den Heiligen Geest. Zoodra toch de Heilige Geest gesteld wordt, vinden we in de goddelijke Personen de reden waarom we kunnen zeggen dat de Vader en de Zoon verbonden zijn. Op de derde wijze wordt in God de macht beschouwd die geschikt is om te veroorzaken. Daarin vindt men aanleiding tot de derde toe&#235;igening, die nl. van de macht, de wijsheid en de goedheid. Deze toe&#235;igening geschiedt zoowel bij wijze van gelijkenis, wanneer men let op hetgeen er in de goddelijke Personen voortkomt, als bij wijze van verschil, wanneer men beschouwt wat er zich bij de geschapen wezens voordoet. De macht of het vermogen is immers beginsel en heeft daarom een gelijkenis met den hemelschen Vader, die het beginsel is van geheel de godheid. Bij een aardschen vader echter ontbreekt zij somtijds wegens den ouderdom. &#8212; De wijsheid op haar beurt vertoont een gelijkenis met den hemelschen Zoon, want deze is het Woord, d. i. het begrip van de wijsheid. Maar aan een aardschen zoon ontbreekt zij somtijds wegens zijn jeugdigen ouderdom. &#8212; De goedheid eindelijk is de beweegreden en het voorwerp van de liefde en heeft daarom een gelijkenis met den Heiligen Geest die de liefde is. Zij schijnt echter strijdig te zijn met den aardschen geest, daar deze geweld en aandrift beduidt, volgens het woord van Isaias (23, 4) : &#171; De geest (= adem) van de geweldenaars is als een stormwind die den muur beukt &#187;. Wat de kracht betreft, deze wordt aan den Zoon en aan den Heiligen Geest toege&#235;igend, niet in zoover de kracht het vermogen van een ding beteekent, maar wel hetgeen van dat vermogen voortkomt. Zoo zeggen we dat een krachtige daad de kracht is van dengene die handelt. Wanneer wij God op de vierde wijze beschouwen, dan beschouwen wij Hem in verhouding tot zijn werken en dan gebruiken wij de toe&#235;igenmg &#171; uit wien, door wien, in wien &#187;. Want soms geeft wel het voorzetsel &#171; uit &#187; een verhouding van stoffelijke oorzakelijkheid te kennen, die in God niet wordt aangetroffen, soms echter drukt het een verhouding uit van werkende oorzaak. Daar nu deze aan God toekomt wegens zijn werkend vermogen, wordt zij ook aan den Vader toege&#235;igend, evenals het vermogen of de macht. &#8212; Het voorzetsel &#171; door &#187; beteekent soms de tusschenoorzaak. Zoo zeggen we dat de ambachtsman werkt door zijn hamer. En zoo komt het dat &#171; door &#187; soms niet toege&#235;igend wordt aan den Zoon, maar er een eigenschap van is, naar het woord van Joannes (1,3): &#171; Alles is door Hem gemaakt &#187;; niet omdat de Zoon een werktuig zou zijn, maar omdat Hij een beginsel is dat van een beginsel voortkomt. Soms ook geeft dit voorzetsel den vorm te kennen waardoor iemand iets uitwerkt. Zoo zeggen we dat de kunstenaar werkt door zijn kunst. Daarom, evenals de wijsheid en de kunde aan den Zoon worden toege&#235;igend, zoo ook de zegswijze: &#171; door Hem &#187;. &#8212; Het voorzetsel &#171; in &#187; eindelijk drukt eigenlijk de verhouding uit van iets dat inhoudt. In God nu zijn de dingen op twee wijzen vervat: ten eerste volgens hun gelijkenis, zooals we nl. zeggen dat de dingen in God zijn voor zoover ze vervat zijn in zijn kennis. In deze beteekenis zou het gezegde &#171; in Hem &#187; toege&#235;igend zijn aan den Zoon. Op een andere wijze nog zijn de dingen in God vervat, voor zoover nl. God ze door zijn goedheid bewaart en bestuurt door hen te brengen tot het geschikte doel. En in deze beteekenis wordt &#171; in Hem &#187; aan den Heiligen Geest toege&#235;igend, evenals de goedheid. &#8212; Het is echter niet noodig dat de verhouding van eindoorzaak, al is zij ook de eerste van de oorzaken, aan den Vader, die een beginsel is zonder beginsel, zou worden toege&#235;igend. Want de goddelijke Personen, waarvan de Vader het beginsel is, komen niet voort uit Hem als streefden ze naar een einddoel, daar ieder hunner het laatste einddoel is; maar het is een natuurlijk voortkomen, dat veeleer dient opgevat als iets dat tot het vermogen van de natuur behoort. Bij hetgeen over de andere toe&#235;igeningen gezegd wordt moeten we het volgende aanmerken: daar de waarheid tot het verstand behoort, zooals we vroeger hebben aangetoond (16e Kw., 1e Art.), wordt zij aan den Zoon toege&#235;igend. Zij is er echter geen eigenschap van. Want we hebben hierboven (t. a. p.) gezegd dat de waarheid kan beschouwd worden zooals ze in het verstand is of wel zooals ze in het ding is. Het verstand nu en het ding, wezenlijk genomen, behooren (in God) tot de wezenheid en niet tot de personen. En dit geldt ook voor de waarheid. De aangehaalde bepaling uit Augustinus echter wordt van de waarheid gegeven in zoover zij aan den Zoon wordt toege&#235;igend. Het Boek des levens sluit rechtstreeks de kennis in en onrechtstreeks het leven. Het is immers de kennis die God heeft van hen die het eeuwig leven zullen bezitten, zooals vroeger werd aangetoond (24e Kw., 1e Art.). Daarom wordt het aan den Zoon toege&#235;igend, al wordt ook het leven, om reden van de innerlijke beweging die het insluit, toege&#235;igend aan den Heiligen Geest; daarin toch komt het overeen met wat eigen is aan den Heiligen Geest in zoover Hij de liefde is. &#8212; Maar geschreven zijn door een ander behoort niet tot het begrip van boek in zoover het een boek is, maar alleen in zoover het een maaksel is. Het betrekt dus niet den oorsprong of is ook geen persoonsding maar wordt aan een Persoon toege&#235;igend. De naam &#171; die is &#187; wordt aan den persoon van den Zoon toege&#235;igend, niet om reden van zijn eigenlijke beteekenis, maar om reden van een bijkomende omstandigheid, omdat nl. het gesprek van God met Mozes de verlossing van het menschelijk geslacht, die door den Zoon volbracht werd, voorafbeeldde.  Nochtans wanneer &#171; die &#187; als betrekkelijk voornaamwoord wordt genomen, kan het soms den persoon van den Zoon betrekken en dan wordt het in persoonlijke beteekenis verstaan, b. v. wanneer we zeggen: &#171; De Zoon is de voortgebrachte, die is &#187;, evenals &#171; de voortgebrachte God &#187; een persoonsnaam is. Maar die naam onbepaald genomen is een wezensnaam. &#8212; En al schijnt het voornaamwoord &#171; deze &#187;, spraakkundig gesproken, op een bepaalden persoon te slaan, het is toch ook waar dat, spraakkundig gesproken, ieder ding dat kan aangetoond worden, een persoon mag genoemd worden, al is het dan ook naar zijn natuur geen persoon. We zeggen immers: &#171; deze steen &#187; en &#171; deze ezel &#187;. Zoo ook kan, spraakkundig gesproken, de goddelijke wezenheid, in zoover deze door den naam &#171; God &#187; wordt beteekend of die naam er voor in de plaats staat, door het voornaamwoord &#171; deze &#187; beduid worden, naar dit gezegde van het Boek van den Uittocht (13, 2) : &#171; Deze is mijn God, ik zal Hem verheerlijken &#187;. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus />
  <type>pr</type>
  <index>1</index>
  <reference>1.40.pr</reference>
  <nl>Nu moeten we nagaan welke verhouding er bestaat tusschen de Personen en de betrekkingen of eigenschappen. Daaromtrent stellen we vier vragen: 1e) Is betrekking en persoon een en hetzelfde? 2e) Brengen de betrekkingen onderscheid in de Personen en vormen zij de Personen? 3e) Blijven de hypostasen onderscheiden, wanneer wij met het verstand de betrekkingen wegdenken van de personen? 4e) Veronderstellen de betrekkingen het begrip van de persoonsakten of omgekeerd? </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>1</articulus>
  <type>arg</type>
  <index>1</index>
  <reference>1.40.1.arg</reference>
  <nl>Men beweert dat in God de betrekking niet hetzelfde is als de persoon. Immers wanneer meerdere dingen hetzelfde zijn en er een van vermenigvuldigd wordt, dan worden de anderen eveneens vermenigvuldigd. Welnu het gebeurt dat er in &#233;&#233;n persoon meerdere betrekkingen worden aangetroffen, zooals in den persoon van den Vader het vaderschap en de gezamenlijke aanademing. Ook gebeurt het dat een zelfde betrekking in twee personen is, zooals de gezamenlijke aanademing in Vader en Zoon. Bijgevolg is betrekking en persoon niet een en hetzelfde. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>1</articulus>
  <type>arg</type>
  <index>2</index>
  <reference>1.40.1.arg</reference>
  <nl>Geen enkel ding is in zichzelf, zooals de Wijsgeer leert in het 4e Boek van de Physica (3e H., n. 2 v.v.). De betrekking is echter in den persoon, en men kan niet zeggen dat dit is omdat de betrekking en de persoon identiek zijn, want dan zou de betrekking ook in de wezenheid zijn. In God is dus de betrekking of eigenschap niet hetzelfde als de persoon. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>1</articulus>
  <type>arg</type>
  <index>3</index>
  <reference>1.40.1.arg</reference>
  <nl>Wat toegekend wordt aan een ding dat hetzelfde is als een ander, wordt ook aan dit andere toegekend. Doch al wat aan den persoon wordt toegeschreven wordt niet aan de eigenschap toegeschreven. We zeggen immers dat de Vader voortbrengt, maar we zeggen niet dat het vaderschap voortbrengt. Dus is in God de eigenschap niet hetzelfde als de persoon. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>1</articulus>
  <type>sc</type>
  <index>1</index>
  <reference>1.40.1.sc</reference>
  <nl>Daartegenover staat echter dat er in God geen verschil bestaat tusschen dat wat is en datgene waardoor het is, zooals we lezen bij Bo&#235;tius, in het boek Over de Tijdstippen (7e Stelling). Welnu de Vader is Vader door zijn vaderschap, en om dezelfde reden zijn de andere eigenschappen hetzelfde als de personen. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>1</articulus>
  <type>co</type>
  <index>1</index>
  <reference>1.40.1.co</reference>
  <nl>Hierover bestaan er verscheidene uiteenloopende meeningen. Sommigen hebben beweerd dat de betrekkingen niet de personen zelf, noch in de personen zijn. Deze hebben zich laten be&#239;nvloeden door de manier waarop de betrekkingen beteekenen, nl. niet als zijnde in iets, maar eerder naar iets. Daarom zeiden zij, dat de betrekkingen naast het subjekt staan, zooals boven werd uiteengezet (28e Kw., 2e Art.). Doch daar de betrekking, in zoover zij in God een werkelijk ding is, de goddelijke wezenheid zelf is, en de wezenheid hetzelfde is als de persoon, zooals blijkt uit wat er gezegd werd (29e Kw., 10 Art.), moet de betrekking hetzelfde zijn als de persoon. Anderen die juist die identiteit beschouwden, zeiden: De eigenschappen zijn wel de personen, maar niet in de personen. Zij plaatsten immers eigenschappen in God alleen maar bij wijze van spreken, zooals boven gezegd werd (32e Kw., 2e Art.). Doch zooals wij (t. a. p.) hebben aangetoond, moet men de eigenschappen noodzakelijk in God zelf plaatsen. Zij worden toch abstrakt uitgedrukt als zekere vormen van de personen. Daar het nu tot het wezen van den vorm behoort in datgene te zijn waarvan hij vorm is, moet men zeggen dat de eigenschappen in de personen en nochtans de personen zelf zijn, zooals wij zeggen dat er een wezenheid is in God, hoewel zij God zelf is. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>1</articulus>
  <type>ad</type>
  <index>1</index>
  <reference>1.40.1.ad</reference>
  <nl>Persoon en eigenschap zijn hetzelfde als zaak, maar zij verschillen als begrip. Wanneer dan een van beiden vermenigvuldigd wordt, volgt niet noodzakelijk de vermenigvuldiging van het andere. &#8212; Om reden van Gods enkelvoudigheid moet men echter in acht nemen dat er in God een dubbele werkelijke identiteit van dingen die in de schepselen onderscheiden zijn valt te beschouwen. Immers Gods enkelvoudigheid sluit samenstelling van vorm en stof uit, waaruit volgt dat in God het abstrakte en het konkrete hetzelfde zijn, zooals Godheid en God. Gods enkelvoudigheid sluit ook samenstelling van zelfstandigheid en bijkomstigheid uit, en hieruit volgt dat al wat aan God wordt toegekend, Zijn wezenheid is. Daarom is in God wijsheid en kracht hetzelfde, daar beiden in de goddelijke wezenheid zijn. En om die dubbele reden van identiteit is eigenschap en persoon in God een en hetzelfde. Want de persoonseigenschappen zijn hetzelfde als de personen om de eerste reden die maakt dat het abstrakte hetzelfde is als het konkrete. Zij zijn immers de zelfstandig-staande personen zelf, zooals het vaderschap de Vader is, en het zoonschap de Zoon, en de voortkomst de Heilige Geest. De niet-persoonlijke eigenschappen echter zijn hetzelfde als de personen om die andere reden van identiteit die maakt dat al wat aan God wordt toegekend, Zijn wezenheid is.  Zoo is de gezamenlijke aanademing hetzelfde als de persoon van den Vader en de persoon van den Zoon, niet dat zij &#233;&#233;n zelf&#173; standig-staande persoon is, maar zooals er &#233;&#233;n wezenheid is in twee personen, zoo ook &#233;&#233;n eigenschap. Dat werd boven reeds gezegd (30e Kw., 2e Art.). </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>1</articulus>
  <type>ad</type>
  <index>2</index>
  <reference>1.40.1.ad</reference>
  <nl>De eigenschappen zijn in de wezenheid, alleen maar omdat zij met deze identiek zijn. Zij zijn echter in de personen omdat zij met hen identiek zijn niet alleen als ding, maar ook naar de wijze van beteekenen: zooals de vorm in zijn drager. En daarom bepalen en onderscheiden zij de personen, maar niet de wezenheid. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>1</articulus>
  <type>ad</type>
  <index>3</index>
  <reference>1.40.1.ad</reference>
  <nl>Kenmerkende deel- en werkwoorden beteekenen de kenmerkende daden. Daden nu behooren aan dragers van een wezenheid. Doch de eigenschappen worden niet opgevat als dragers van een wezenheid maar als vormen van dragers. Daarom duldt de manier van beteekenen niet dat kenmerkende deel- en werkwoorden aan de eigenschappen worden toegekend. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>2</articulus>
  <type>arg</type>
  <index>1</index>
  <reference>1.40.2.arg</reference>
  <nl>Men beweert dat de personen niet onderscheiden zijn door de betrekkingen. Enkelvoudige dingen zijn immers door zichzelf onderscheiden. Welnu de goddelijke personen zijn hoogst enkelvoudig. Zij zijn bijgevolg door zichzelf en niet door de betrekkingen onderscheiden. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>2</articulus>
  <type>arg</type>
  <index>2</index>
  <reference>1.40.2.arg</reference>
  <nl>Vormen zijn alleen naar hun geslacht onderscheiden. Wit en zwart zijn immers uitsluitend naar de hoedanigheid onderscheiden.  Welnu hypostase beduidt een eenling van het geslacht zelfstandigheid. Dus kunnen de hypostasen niet door de betrekkingen onderscheiden zijn. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>2</articulus>
  <type>arg</type>
  <index>3</index>
  <reference>1.40.2.arg</reference>
  <nl>Het volstrekte gaat v&#243;&#243;r het betrekkelijke. Welnu, het eerste onderscheid is dat van de goddelijke personen. Dus zijn de goddelijke personen niet door de betrekkingen van elkaar onderscheiden. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>2</articulus>
  <type>arg</type>
  <index>4</index>
  <reference>1.40.2.arg</reference>
  <nl>Wat een onderscheid onderstelt, kan onmogelijk het eerste beginsel van dat onderscheid uitmaken. Welnu, de betrekking onderstelt een onderscheid, daar dit laatste in haar bepaling vervat is. Want de wezenheid van het betrekkelijke bestaat in een gericht-zijn-op iets anders. Dus kan de betrekking niet het eerste beginsel van onderscheid zijn in God. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>2</articulus>
  <type>sc</type>
  <index>1</index>
  <reference>1.40.2.sc</reference>
  <nl>Daartegenover staat echter dat Boetius zegt in het boek Over de Drievuldigheid (6e H.) : &#171; Alleen de betrekking maakt de drievuldigheid &#187; van Personen in God. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>2</articulus>
  <type>co</type>
  <index>1</index>
  <reference>1.40.2.co</reference>
  <nl>Waar er meerdere dingen zijn die onderling iets gemeen hebben, moet men een beginsel van onderscheid zoeken. Daar dus de drie personen overeenkomen in wezenseenheid, moet men noodzakelijkerwijze een beginsel van onderscheid zoeken om hun veelvoudigheid te behouden. In de goddelijke personen nu zijn er twee dingen waardoor zij onderling verschillen, nl.  de oorsprong en de betrekking. En alhoewel deze in werkelijkheid niet onderscheiden zijn, zijn zij het toch naar de wijze van beteekenen. Want de oorsprong slaat op een werking, b. v. de voortbrenging; de betrekking echter slaat op een vorm, b. v. het vaderschap. In acht nemende dat de betrekking volgt op de werking, beweerden nu sommigen dat de goddelijke hypostasen door oorsprong onderscheiden zijn, zoodat wij zouden moeten zeggen: De Vader is van den Zoon onderscheiden in zoover gene voortbrengt en deze voortgebracht wordt. De betrekkingen of eigenschappen doen echter achteraf het onderscheid van de hypostasen of personen kennen, evenals bij de schepselen het onderscheid tusschen de individuen, dat door de stoffelijke beginselen wordt veroorzaakt, pas duidelijk wordt door de eigenschappen. Maar dat kan niet worden staande gehouden en wel om een dubbele reden. Ten eerste, omdat men het onderscheid van twee dingen, wil men deze begrijpen, moet opvatten naar iets wat aan beiden intrinsiek is, zooals men de schepselen onderscheidt naar hun stof of naar hun vorm. Men denkt zich echter den oorsprong van een ding niet in als iets wat intrinsiek er aan is, doch als een uitgaan van iets weg, of een heengaan naar iets toe. Zoo beduidt de voortbrenging een heengaan naar het voortgebrachte ding toe en een uitgaan van den voortbrenger weg. Het voortgebrachte en de voortbrenger kunnen dus niet louter door de voortbrenging onderscheiden zijn, maar datgene waardoor zij onderling onderscheiden zijn moet men zoowel in den voortbrenger als in het voortgebrachte zoeken. In een goddelijken persoon nu kan men enkel de wezenheid en de betrekking of eigenschap beschouwen. Daar dan de personen in wezenheid &#233;&#233;n zijn, blijft alleen over dat zij door de betrekkingen van elkaar onderscheiden zijn. &#8212; Ten tweede, omdat het onderscheid tusschen de goddelijke personen niet z&#243;&#243; moet worden opgevat alsof er iets gemeenschappelijks verdeeld werd, daar hun gemeenschappelijke natuur onverdeeld blijft. Maar de beginselen van onderscheid moeten zelf de onderscheiden dingen vormen. Op deze wijze nu worden de hypostasen of personen door de betrekkingen of eigenschappen onderscheiden of gevormd, in zoover deze, doordat er in God geen onderscheid bestaat tusschen het abstrakte en het konkrete, de zelfstandig-staande personen zelf zijn, zooals het vaderschap de Vader is, en het zoonschap de Zoon.  Doch dat de oorsprong de hypostase of den persoon zou vormen is strijdig met zijn begrip zelf. Immers oorsprong in bedrijvenden zin beteekent: het uitgaan van een zelfstandig-staanden persoon weg; hij veronderstelt dus dezen persoon. Oorsprong in lijdenden zin, b. v.  geboorte, wordt bedoeld als de weg naar een zelfstandig-staanden persoon toe, maar nog niet als datgene wat den persoon vormt. Daarom is het beter te zeggen dat de personen of hypostasen eerder door de betrekkingen dan wel door hun oorsprong onderscheiden zijn. Immers, ofschoon zij op beide manieren onderscheiden zijn, zijn zij het nochtans, naar de wijze van beteekenen, eerst en vooral door de betrekkingen. Vandaar beduidt de naam Vader niet enkel een eigenschap doch ook een hypostase, maar de naam Voortbrenger of Voortbrengende beduidt alleen een eigenschap. Want de naam Vader beteekent een betrekking die een hypostase onderscheidt en vormt, doch de naam Voortbrenger of Voort gebrachte bedoelt den oorsprong, die geen hypostase onderscheidt en vormt. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>2</articulus>
  <type>ad</type>
  <index>1</index>
  <reference>1.40.2.ad</reference>
  <nl>De personen zijn de zelfstandig-staande betrekkingen zelf. Het is dus niet strijdig met de enkelvoudigheid van de goddelijke personen dat zij door betrekkingen onderscheiden zijn. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>2</articulus>
  <type>ad</type>
  <index>2</index>
  <reference>1.40.2.ad</reference>
  <nl>De goddelijke personen zijn niet onderscheiden naar het zijn, waarin zij zelfstandig-staan, noch in eenig absoluut opzicht, maar enkel in zoover zij &#171; betrekking tot iets &#187; zeggen. Vandaar volstaat de betrekking om ze van elkaar te onderscheiden. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>2</articulus>
  <type>ad</type>
  <index>3</index>
  <reference>1.40.2.ad</reference>
  <nl>Hoe onmiddellijker een onderscheid is, des te meer benadert het de eenheid. En daarom moet het uiterst gering zijn. Daarom moeten de personen onderscheiden zijn door iets dat nauwelijks onderscheidt, nl. door de betrekking. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>2</articulus>
  <type>ad</type>
  <index>4</index>
  <reference>1.40.2.ad</reference>
  <nl>Wanneer de betrekking een bijkomstigheid is, dan veronderstelt zij het onderscheid van de subjekten; maar gesteld dat zij zelfstandig staat, dan veronderstelt zij dit onderscheid niet, maar brengt het mede. Want als men zegt dat de wezenheid van het betrekkelijke bestaat in zijn gericht-zijn-op iets anders, dan verstaat men door de uitdrukking &#171; iets anders &#187; het wederzijdsch betrekkelijk ding, dat niet vooraf- doch naar de natuur tegelijk bestaat. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>3</articulus>
  <type>arg</type>
  <index>1</index>
  <reference>1.40.3.arg</reference>
  <nl>Men beweert dat de hypostasen nog blijven, wanneer men met het verstand de eigenschappen of betrekkingen wegdenkt van de personen. Datgene immers waaraan iets anders toegevoegd wordt, kan zonder dat toegevoegde worden opgevat, zooals &#171; mensch &#187; iets toevoegt aan &#171; dier &#187;, en &#171; dier &#187; kan worden opgevat zonder &#171; redelijk &#187;. Welnu &#171; persoon &#187; voegt iets toe aan hypostase, want de persoon is een hypostase, onderscheiden door een eigenschap die een waardigheid insluit. Dus kan men de hypostase nog opvatten, nadat men de persoonseigenschap van den persoon heeft weggedacht. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>3</articulus>
  <type>arg</type>
  <index>2</index>
  <reference>1.40.3.arg</reference>
  <nl>De Vader is niet om dezelfde reden &#171; Vader &#187; en &#171; iemand &#187;. Hij is immers Vader door het vaderschap. Moest hij dan ook door het vaderschap &#171; iemand &#187; zijn, dan zou de Zoon niet &#171; iemand &#187; zijn, daar Hij geen vaderschap bezit. Zondert men dus in gedachte het vaderschap af van den Vader, dan blijft Hij toch iemand, en dat is een hypostase zijn. Bijgevolg, denkt men de eigenschap weg van den persoon, dan blijft toch de hypostase. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>3</articulus>
  <type>arg</type>
  <index>3</index>
  <reference>1.40.3.arg</reference>
  <nl>Augustinus zegt in het 5e boek Over de Drievuldigheid (6e H.) : &#171; wanneer men &#171; Vader &#187; zegt, zegt men nog niet &#171;de ongeborene &#187;; want zelfs indien Hij geen Zoon had voortgebracht, zou niets beletten Hem den ongeborene te noemen &#187;. Maar indien Hij geen Zoon had voortgebracht, dan zou Hij geen vaderschap bezitten. Dus blijft nog de hypostase van den Vader als &#171; de ongeborene &#187;, wanneer men het vaderschap wegdenkt. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>3</articulus>
  <type>sc</type>
  <index>1</index>
  <reference>1.40.3.sc</reference>
  <nl>Daartegenover staat dat Hilarius zegt in het 4e boek Over de Drievuldigheid (n. 10) : &#171; De Zoon heeft anders niets dan dat Hij geboren is &#187;. Maar juist door zijn geboorte is Hij Zoon.  Denk dus het zoonschap weg, en de hypostase van den Zoon verdwijnt. En hetzelfde geldt voor de andere personen. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>3</articulus>
  <type>co</type>
  <index>1</index>
  <reference>1.40.3.co</reference>
  <nl>Het verstand kan op twee manieren abstraheeren. Vooreerst het algemeene van het bijzondere, als b. v.  &#171; dier &#187; van &#171; mensch &#187;. Ten tweede, den vorm van de stof; zoo zondert men in gedachte den vorm &#171; cirkel &#187; af van alle zintuigelijk-waarneembare stof. Doch ziehier het verschil tusschen die twee wijzen van abstraheeren. Wanneer men het algemeene wegdenkt van het bijzondere, dan blijft datgene waarvan men abstraheert niet meer in het verstand. Immers, denkt men het verschil &#171; redelijk &#187; weg van &#171; mensch &#187;, dan blijft in de gedachte niet meer het begrip &#171; mensch &#187; doch enkel het begrip &#171; dier &#187;. Wanneer men echter vorm en stof van elkaar wegdenkt, dan blijven beiden in ons verstand. Want denkt men den vorm &#171; cirkel &#187; weg van &#171; brons &#187;, dan blijven &#233;n het begrip &#171; cirkel &#187; &#233;n het begrip &#171; brons &#187; elk op zichzelf in onzen geest. Hoewel er nu in werkelijkheid noch algemeen noch bijzonder, noch vorm en stof in God bestaan, is er nochtans naar de wijze van beteekenen iets dergelijks in God te vinden. Zoo zegt Damascenus dan ook (in zijn boek Over het waarachtig Geloof, 3e B., 6e H.) : &#171; Het algemeene is de zelfstandigheid, de hypostase is het bijzondere &#187;. Als het dan gaat over het abstraheeren van het algemeene en het bijzondere, dan blijft wel in den geest, nadat de eigenschappen zijn weggedacht, de gemeenschappelijke wezenheid, maar niet de hypostase van den Vader, die zich als het bijzondere verhoudt. Gaat het echter over het abstraheeren van vorm en stof, dan blijft nog, na het wegdenken van de niet-persoonlijke eigenschappen, het begrip van de hypostasen en personen; zoo blijft de hypostase of de persoon van den Vader, wanneer men van Hem wegdenkt dat Hij niet-voortgebracht is of dat Hij aanademt. Doch wanneer men de persoonseigenschap wegdenkt, gaat het begrip van de hypostase verloren. Inderdaad, men vat het bijkomen van de persoonseigenschappen bij de goddelijke hypostasen niet op als het bijkomen van een vorm bij een voorafbestaand subjekt. Maar zij sluiten hun subjekt in, doordat zij de zelfstandig-staande personen zelf zijn, zooals het vaderschap de Vader zelf is; de hypostase toch beteekent iets onderscheiden in God, daar een hypostase een individueele zelfstandigheid is. Omdat nu, zooals gezegd werd (vorig Art.), juist de betrekking de hypostasen onderscheidt en vormt, moeten wij besluiten dat de hypostasen niet blijven, na het wegdenken van de persoonlijke betrekkingen. Doch, zooals wij er (in vorig Artikel) op wezen, beweren sommigen dat de goddelijke hypostasen niet door de betrekkingen, maar alleen door hun oorsprong onderscheiden zijn, zoodat de Vader een hypostase zou zijn doordat Hij niet van een andere voortkomt, de Zoon echter, omdat Hij van een andere voortkomt door voortbrenging. De betrekkingen nu die bijkomen als een waardigheid insluitende eigenschappen vormen den persoon; vandaar dat zij persoonseigenschappen genoemd worden. Zoo dus, wanneer men die betrekkingen wegdenkt, blijven wel de hypostasen, maar niet de personen. Dat is echter onmogelijk om twee redenen. Ten eerste, omdat de betrekkingen, zooals bewezen is (vorig Art.), de hypostasen onderscheiden en vormen. Ten tweede, omdat elke hypostase in een redelijke natuur een persoon is. Dat blijkt uit de bepaling van Bo&#235;tius, die zegt (in zijn boek Over de twee Naturen, 3e H.) dat een persoon &#171; een individueele zelfstandigheid in een redelijke natuur &#187; is. Bijgevolg zou men, om een hypostase te hebben maar geen persoon, van den kant van de natuur de redelijkheid moeten wegdenken, doch niet de eigenschap van den kant van den persoon. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>3</articulus>
  <type>ad</type>
  <index>1</index>
  <reference>1.40.3.ad</reference>
  <nl>&#171; Persoon &#187; voegt bij &#171; hypostase &#187; niet een onderscheidende eigenschap zonder meer, maar &#171; een onderscheidende eigenschap, die een waardigheid insluit &#187;: men moet dat immers in zijn geheel nemen, als &#233;&#233;n soortelijk verschil. Die onderscheidende eigenschap nu sluit een waardigheid in, doordat men ze opvat als zelfstandig-staande in een redelijke natuur. Zoodat er geen hypostase blijft, wanneer men van den persoon die onderscheidende eigenschap wegdenkt.  Zij zou echter wel blijven indien men de redelijkheid der natuur wegdacht. Want zoowel de persoon als de hypostase is een individueele zelfstandigheid. Daarom behoort in God de onderscheidende betrekking aan beiden toe. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>3</articulus>
  <type>ad</type>
  <index>2</index>
  <reference>1.40.3.ad</reference>
  <nl>De Vader is door het vaderschap niet alleen Vader, maar ook een persoon en &#171; iemand &#187;, d. w. z. een hypostase. Maar daaruit volgt niet dat de Zoon niet &#171; iemand &#187;, d. i. geen hypostase is, zoomin als er uit volgt dat Hij geen persoon is. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>3</articulus>
  <type>ad</type>
  <index>3</index>
  <reference>1.40.3.ad</reference>
  <nl>Augustinus bedoeld geenszins dat men, na het wegdenken van het vaderschap, nog de hypostase van den Vader behoudt van den Vader zou vormen en onderscheiden. Dat is immers onmogelijk, daar &#171; ongeborene &#187; niets bevestigt, doch, zooals hijzelf zegt, op ontkennende wijze wordt gebruikt. Maar hij spreekt in &#8217;t algemeen, daar niet ieder &#171; ongeborene &#187; de Vader is. Neem dus het vaderschap weg, dan zal in God de hypostase van den Vader, als onderscheiden van de andere personen, niet behouden blijven, wel als onderscheiden van de schepselen, zooals de Joden haar opvatten. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>4</articulus>
  <type>arg</type>
  <index>1</index>
  <reference>1.40.4.arg</reference>
  <nl>Men beweert dat het begrip van de kenmerkende daden aan het begrip van de eigenschappen voorafgaat. De Meester zegt immers in het 1e boek der Sententies, 27e D., dat &#171; de Vader altijd is, daar Hij altijd zijn Zoon heeft voortgebracht &#187;. En zoo schijnt het begrip voortbrenging aan het begrip vaderschap vooraf te gaan. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>4</articulus>
  <type>arg</type>
  <index>2</index>
  <reference>1.40.4.arg</reference>
  <nl>Elke betrekking veronderstelt het begrip van datgene waarop zij steunt. Aldus veronderstelt de gelijkheid de hoegrootheid.  Maar het vaderschap is een betrekking die op een werking steunt, nl. op de voortbrenging. Het vaderschap veronderstelt dus de voortbrenging. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>4</articulus>
  <type>arg</type>
  <index>3</index>
  <reference>1.40.4.arg</reference>
  <nl>Zooals de voortbrenging in bedrijvenden zin zich verhoudt tot het vaderschap, zoo verhoudt zich de geboorte tot het zoonschap. Welnu, het zoonschap veronderstelt de geboorte; want de Zoon is Zoon, juist omdat Hij geboren is. Het vaderschap veronderstelt dus ook de voortbrenging. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>4</articulus>
  <type>sc</type>
  <index>1</index>
  <reference>1.40.4.sc</reference>
  <nl>Daartegenover staat echter dat de voortbrenging een werking is van den persoon van den Vader. Het vaderschap echter vormt den persoon van den Vader. Dus gaat het begrip van het vaderschap aan het begrip van de voortbrenging vooraf. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>4</articulus>
  <type>co</type>
  <index>1</index>
  <reference>1.40.4.co</reference>
  <nl>Zij die beweren dat de eigenschappen de hypostasen niet onderscheiden en vormen, maar dat zij de onderscheidene en in hun wezenheid bepaalde hypostasen doen kennen, moeten volstrekt houden dat het begrip van de betrekkingen volgt op het begrip van de kenmerkende daden, zoodat men zonder meer zou kunnen zeggen dat de Vader Vader is omdat Hij voortbrengt. Doch eenmaal vooropgesteld dat de betrekkingen w&#233;l de goddelijke hypostasen onderscheiden en vormen, moet men onderscheid maken. Want oorsprong wordt in God in bedrijvenden en in lijdenden zin genomen. Vooreerst in bedrijvenden zin: zooals de voortbrenging aan den Vader wordt toegekend en de aanademing, als kenmerkende daad genomen, aan den Vader en aan den Zoon. Ten tweede, in lijdenden zin: zooals men de geboorte aan den Zoon, en de voortkomst aan den Heiligen Geest toekent. Immers, het begrip oorsprong, in lijdenden zin genomen, gaat zonder meer aan het begrip van de eigenschappen der voortkomende personen, zelfs van de persoonseigenschappen, vooraf, omdat oorsprong in lijdenden zin beteekent: het heengaan naar den persoon toe, die in zijn wezen de eigenschap zelf is. Evenzoo gaat oorsprong in bedrijvenden zin naar het begrip vooraf aan de niet-persoonlijke betrekking van den persoon die oorsprong is. Aldus gaat de kenmerkende daad van de aanademmg vooraf aan de onbenoemde betrekkelijke eigenschap, welke aan Vader en Zoon gemeen is. &#8212; Doch de persoonseigenschap van den Vader kan men op tweevoudige wijze beschouwen. Ten eerste in zoover zij een betrekking is, en zoo veronderstelt zij naar het begrip de kenmerkende daad, omdat die betrekking als zoodanig op de daad steunt. Tweedens kan men ze beschouwen in zoover zij den persoon vormt, en zoo gaat de betrekking noodzakelijk aan de kenmerkende daad vooraf, zooals de handelende persoon voorafgaat aan de handeling. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>4</articulus>
  <type>ad</type>
  <index>1</index>
  <reference>1.40.4.ad</reference>
  <nl>Wanneer de Meester zegt: &#171; Omdat Hij voortbrengt is Hij Vader &#187;, dan neemt hij het woord &#171; Vader &#187; alleen in zoover het de betrekking beduidt, maar niet in zoover het de zelfstandig-staande persoon beteekent. Want dan zou men integendeel moeten zeggen: Hij brengt voort omdat Hij Vader is. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>4</articulus>
  <type>ad</type>
  <index>2</index>
  <reference>1.40.4.ad</reference>
  <nl>In die opwerping spreekt men over het vaderschap als betrekking genomen en niet in zoover het den persoon vormt. </nl>
  </lemma>
<lemma>
    <liber>1</liber>
  <quaestio>40</quaestio>
  <articulus>4</articulus>
  <type>ad</type>
  <index>3</index>
  <reference>1.40.4.ad</reference>
  <nl>De geboorte is het heengaan naar den persoon van den Zoon toe. Daarom komt zij, naar het begrip, v&#243;&#243;r het zoonschap, zelfs in zoover zij den persoon van den Zoon vormt. Doch de voortbrenging in bedrijvenden zin beteekent: uitgaan van den persoon van den Vader; zij onderstelt dan ook de persoonseigenschap van den Vader. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus />
  <type>pr</type>
  <index>1</index>
  <reference>1.41.pr</reference>
  <nl>Nu moeten we verder de Personen beschouwen in verband met de kenmerkende daden. Hieromtrent stellen we zes vragen: 1e) Moeten er aan de personen kenmerkende daden worden toegeschreven ? 2e) Zijn het noodzakelijke of vrijwillige daden ? 3e) Komt krachtens zulke daad de persoon voort uit niets of uit iets? 4e) Moeten wij in God een vermogen aannemen ten opzichte van de kenmerkende daden? 5e) Wat beteekent zulk vermogen? 6e) Kunnen de kenmerkende daden verscheidene personen als eindpunt hebben? </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>1</articulus>
  <type>arg</type>
  <index>1</index>
  <reference>1.41.1.arg</reference>
  <nl>Men beweert dat er aan de personen geen kenmerkende daden moeten toegeschreven worden. Bo&#235;tius zegt immers in het boek Over de Drievuldigheid (4e H.) dat &#171; Wanneer de kategorie&#235;n aan God worden toegeschreven, allen, met uitzondering van de betrekking, in de goddelijke zelfstandigheid omgezet worden &#187;. De daad nu is een van de kategorie&#235;n.  Wanneer dus een daad aan God wordt toegeschreven, zal zij tot zijn wezenheid en niet tot een kenmerk behooren. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>1</articulus>
  <type>arg</type>
  <index>2</index>
  <reference>1.41.1.arg</reference>
  <nl>Augustinus zegt in het 5e boek Over de Drievuldigheid (4e en 5e H.) dat alles wat aan God wordt toegekend of wel tot de zelfstandigheid of wel tot de betrekking behoort. Wat nu tot de zelfstandigheid behoort, wordt uitgedrukt door de wezensattributen; wat tot de betrekking behoort, door de namen van de personen en de namen van de eigenschappen. Men moet dus daarbuiten geen kenmerkende daden aan de personen toeschrijven. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>1</articulus>
  <type>arg</type>
  <index>3</index>
  <reference>1.41.1.arg</reference>
  <nl>Het is eigen aan de daad uiteraard een ondergaan teweeg te brengen. We mogen echter niet zeggen dat God iets ondergaat.  Dus mogen we Hem ook geen kenmerkende daden toeschrijven. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>1</articulus>
  <type>sc</type>
  <index>1</index>
  <reference>1.41.1.sc</reference>
  <nl>Daartegenover staat echter dat Augustinus (Fulgentius) zegt in het boek Aan Petrus, Over het Geloof (2e H.) : &#171; Het eigene van den Vader is den Zoon te hebben voortgebracht &#187;. Welnu de voortbrenging is een daad. Dus moeten we in God kenmerkende daden aanvaarden. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>1</articulus>
  <type>co</type>
  <index>1</index>
  <reference>1.41.1.co</reference>
  <nl>Men onderscheidt de goddelijke personen op grond van den oorsprong. De oorsprong nu kan niet naar behooren worden aangeduid dan door zekere daden. Om dus de oorsprongsverhouding bij de goddelijke personen aan te duiden, was het noodzakelijk kenmerkende daden aan de personen toe te schrijven. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>1</articulus>
  <type>ad</type>
  <index>1</index>
  <reference>1.41.1.ad</reference>
  <nl>Alle oorsprong wordt aangeduid door een of andere daad. Nu kunnen we aan God twee&#235;rlei oorsprongsverhoudingen toeschrijven. Vooreerst een, volgens welke het schepsel van Hem uitgaat, en die hebben de drie personen gemeen. Vandaar dat de daden, die aan God toegeschreven worden om den oorsprong van de schepselen uit Hem te beteekenen, tot de goddelijke wezenheid behooren. De andere oorsprongsverhouding die men in God kan beschouwen is deze volgens welke een persoon van een ander voortkomt. En daarom worden de daden die deze oorsprongsverhouding aanduiden kenmerkende daden genoemd. De kenmerken van de personen zijn immers hun onderlinge verhoudingen, zooals blijkt uit hetgeen gezegd werd (32e Kw., 3e Art.). </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>1</articulus>
  <type>ad</type>
  <index>2</index>
  <reference>1.41.1.ad</reference>
  <nl>De kenmerkende daden verschillen van de persoonsbetrekkingen enkel naar de wijze van beteekenen, in werkelijkheid echter zijn ze volkomen een en hetzelfde. Vandaar dat de Meester zegt in het 1e boek der Sententies, 26e D., dat voortbrenging en geboorte &#171; met andere woorden vaderschap en zoonschap genoemd worden &#187;. &#8212; Om dit duidelijk in te zien moet men op het volgende acht geven. Het eerste wat ons tot den oorsprong van een ding uit een ander doet besluiten is de beweging. De beweging immers waardoor een ding van gesteldheid verandert heeft klaarblijkelijk plaats onder invloed van een of andere oorzaak. Derhalve wordt de benaming &#171; daad &#187; op de eerste plaats gebezigd om den oorsprong van de beweging te beduiden. Immers evenals de beweging &#171; ondergaan &#187; wordt genoemd in zoover zij onder invloed van een beweger in het beweegbare is, evenzoo wordt de oorsprong van de beweging, in zoover deze van iets anders uitgaat en in het ding dat bewogen wordt eindigt, &#171; daad &#187; genoemd. Denkt men nu de beweging weg, dan wil &#171; daad &#187; niets anders zeggen dan oorsprongsverhouding, en dit in zoover zij van een oorzaak of beginsel uitgaat naar iets dat van het beginsel voortkomt. Daar er nu in God geen beweging is, brengt de persoonsdaad van hem die een persoon tot stand brengt niets anders met zich mede dan de verhouding van het beginsel tot den persoon die van het beginsel voortkomt. En die verhoudingen zijn de betrekkingen of kenmerken zelf. Nochtans kunnen we over goddelijke en geestelijke dingen slechts spreken volgens de zijnswijze der zintuigelijk waarneembare dingen, waaraan we onze kennis ontleenen. Bij deze laatste nu zijn daad en ondergaan, in zoover ze beweging insluiten, niet hetzelfde als de betrekkingen die op daad en ondergaan volgen. Daarom moeten wij de verhoudingen der personen afzonderlijk als daad en afzonderlijk als betrekking aanduiden. Het is derhalve duidelijk dat zij wel in werkelijkheid hetzelfde zijn, maar slechts volgens de wijze van beteekenen verschillen. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>1</articulus>
  <type>ad</type>
  <index>3</index>
  <reference>1.41.1.ad</reference>
  <nl>De daad, in zoover zij oorsprong van beweging insluit, brengt een ondergaan teweeg. Maar zoo vatten we de daad niet op wanneer wij ze aan de goddelijke personen toeschrijven. Daarom ook kennen we hun geen ondergaan toe tenzij alleen in zoover we, wat de wijze van beteekenen betreft, de regels van de spraakleer toepassen; zooals we aan den Vader het voortbrengen, en aan den Zoon het voortgebracht worden toeschrijven. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>2</articulus>
  <type>arg</type>
  <index>1</index>
  <reference>1.41.2.arg</reference>
  <nl>Men beweert dat de kenmerkende daden vrijwillige daden zijn. Hilarius zegt immers in het boek Over de Kerkvergaderingen: &#171; Niet door natuurnoodzakelijkheid gedreven heeft de Vader den Zoon voortgebracht &#187;. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>2</articulus>
  <type>arg</type>
  <index>2</index>
  <reference>1.41.2.arg</reference>
  <nl>In den Brief aan de Colossenzen (1, 13) zegt de Apostel: &#171; Hij heeft ons overgebracht naar het koninkrijk van den Zoon zijner liefde &#187;. Welnu de liefde is in den wil. Dus heeft de Vader den Zoon voortgebracht uit vrijen wil. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>2</articulus>
  <type>arg</type>
  <index>3</index>
  <reference>1.41.2.arg</reference>
  <nl>Niets is meer vrijwillig dan de liefde. Welnu de Heilige Geest komt van den Vader en den Zoon voort als Liefde. Dus komt Hij voort uit vrijen wil. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>2</articulus>
  <type>arg</type>
  <index>4</index>
  <reference>1.41.2.arg</reference>
  <nl>De Zoon komt voort volgens een werking van het verstand, als Woord. Welnu alle woord komt voort van hem die het zegt, omdat deze het zeggen wil. Dus komt de Zoon van den Vader voort omdat deze het wil en niet door een werking van de natuur. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>2</articulus>
  <type>arg</type>
  <index>5</index>
  <reference>1.41.2.arg</reference>
  <nl>Wat niet vrijwillig is, is noodzakelijk. Indien dus de Vader niet vrijwillig den Zoon heeft voortgebracht, dan volgt daar klaarblijkelijk uit dat Hij Hem noodzakelijk heeft voortgebracht. En dit is tegen Augustinus, in het boek Aan Orosius. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>2</articulus>
  <type>sc</type>
  <index>1</index>
  <reference>1.41.2.sc</reference>
  <nl>Daartegenover staat echter wat Augustinus in hetzelfde boek (t. a. p.) zegt, dat nl. &#171; de Vader noch vrijrvillig noch uit noodzakelijkheid den Zoon heeft voortgebracht &#187;. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>2</articulus>
  <type>co</type>
  <index>1</index>
  <reference>1.41.2.co</reference>
  <nl>Wanneer men zegt dat iets door den wil is of geschiedt, dan kan dit twee beteekenissen hebben. Volgens een eerste beteekenis drukt de ablatief alleen een samengaan uit; zooals ik kan zeggen dat ik mensch ben door mijn wil, omdat ik wil mensch zijn. En aldus kan men ook zeggen dat de Vader den Zoon voortbrengt door zijn wil, omdat Hij wil God zijn en den Zoon wil voortbrengen. &#8212; Volgens een andere beteekenis drukt de ablatief een verhouding van beginsel uit; zooals men zegt dat de ambachtsman werkt door zijn wil, omdat de wil het beginsel is van het werk. Met het oog op deze beteekenis moet men zeggen dat de Vader den Zoon niet door zijn wil heeft voortgebracht, maar door zijn wil de schepselen heeft doen ontstaan. Vandaar deze uitspraak in het boek Over de Kerkvergaderingen: &#171; Indien iemand durft te beweren dat de Zoon, zooals een of ander schepsel, door Gods wil gemaakt is, hij zij in den ban &#187;. De reden daarvan is dat wil en natuur in hun oorzakelijkheid verschillen, want de natuur is tot &#233;&#233;n ding bepaald, terwijl de wil niet tot &#233;&#233;n ding bepaald is. En de reden hiervan is deze: het uitwerksel heeft een gelijkenis met den dader wat den vorm betreft door dewelke hij handelt. Nu is het duidelijk dat &#233;&#233;n ding slechts &#233;&#233;n natuurvorm heeft waardoor het is. Vandaar zooals het zelf is, zoo is ook wat het uitwerkt. De wil echter handelt niet door slechts &#233;&#233;n enkelen vorm, doch door verscheidene, naar gelang het verstand verscheidene begrippen heeft opgevat. Daarom is datgene wat door den wil wordt uitgewerkt niet zoo gelijk de dader is, maar zooals de dader het wil en het zich voorstelt. Bijgevolg is de wil het beginsel van de dingen die zus of zoo kunnen zijn. Het beginsel echter van de dingen die niet dan z&#243;&#243; kunnen zijn, is de natuur. Wat echter zus of zoo kan zijn, staat ver af van de goddelijke natuur, en behoort tot de orde van het geschapene. Want God is uit zichzelf noodzakelijk zijnde, het schepsel daarentegen is uit niets gemaakt. Daarom hebben de Arianen, die tot het besluit wilden komen dat de Zoon een schepsel is, beweerd dat de Vader den Zoon heeft voortgebracht door zijn wil, wil genomen in zijn beteekenis van beginsel. Wij echter moeten zeggen dat de Vader den Zoon heeft voortgebracht niet door zijn wil, maar door zijn natuur. Vandaar dat Hilarius in het boek Over de Kerkvergaderingen zegt: &#171; Gods wil heeft aan alle schepselen hun zelfstandigheid geschonden; maar aan den Zoon werd de natuur gegeven door zijn volmaakte geboorte uit de onveranderlijke en ongeborene zelfstandigheid. Alle geschapen dingen immers zijn zooals God wil dat ze zijn, maar de Zoon, uit God geboren, is zelfstandig-staande in het zijn zelf dat ook het zijn van God is &#187;. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>2</articulus>
  <type>ad</type>
  <index>1</index>
  <reference>1.41.2.ad</reference>
  <nl>Dit gezagswoord wordt aangewend tegen hen die uit de voortbrenging van den Zoon zelfs de samenwerking van den wil des Vaders uitsloten en beweerden dat de Vader op zulke wijze door zijn natuur den Zoon heeft voortgebracht dat daarbij de wil om voort te brengen niet aanwezig was; zooals wij veel dingen uit natuurnoodzakelijkheid tegen onzen wil in ondergaan, b. v. dood, ouderdom en dergelijke gebreken. Die bedoeling blijkt duidelijk uit den tekst die voorafgaat en die volgt. Daarin lezen we immers het volgende: &#171; Niet immers tegen zijn wil in, of uit dwang, of door natuurnoodzakelijkheid gedreven tegen wil en dank, heeft de Vader den Zoon voortgebracht &#187;. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>2</articulus>
  <type>ad</type>
  <index>2</index>
  <reference>1.41.2.ad</reference>
  <nl>De Apostel noemt Christus den Zoon van Gods liefde, omdat Hij door God bovenmate bemind wordt, doch niet in dien zin dat de liefde het beginsel zou zijn van de voortbrenging van den Zoon. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>2</articulus>
  <type>ad</type>
  <index>3</index>
  <reference>1.41.2.ad</reference>
  <nl>Ook de wil, in zoover hij een natuur is, wil iets natuurlijkerwijze; zoo streeft de menschelijke wil natuurlijkerwijze naar de gelukzaligheid. Insgelijks wil en bemint God natuurlijkerwijze zichzelf. Doch wat de dingen betreft die van God onderscheiden zijn, tot hen verhoudt Gods wil zich eenigszins zus of zoo, zooals gezegd werd (19e Kw., 3e Art.) . De Heilige Geest nu komt voort als Liefde, in zoover God zichzelf bemint. Bijgevolg komt Hij natuurlijkerwijze voort, ofschoon Hij voortkomt door een daad van den wil. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>2</articulus>
  <type>ad</type>
  <index>4</index>
  <reference>1.41.2.ad</reference>
  <nl>Ook de opvattingen van het verstand herleiden we tot eerste begrippen die natuurlijkerwijze gekend zijn. God nu kent natuurlijkerwijze zichzelf. En alzoo wordt het goddelijk Woord natuurlijkerwijze begrepen. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>2</articulus>
  <type>ad</type>
  <index>5</index>
  <reference>1.41.2.ad</reference>
  <nl>Iets is noodzakelijk of krachtens zichzelf of krachtens iets anders. En dit laatste op tweevoudige wijze. Ten eerste zooals iets dat genoodzaakt wordt door een bewerkende of dwingende oorzaak. Wat aldus noodzakelijk is noemt men gewelddadig. Ten tweede zooals iets dat genoodzaakt wordt door een eindoorzaak.  Zoo zegt men dat onder de dingen die op een doel gericht zijn iets noodzakelijk is, wanneer, zonder dat, het doel niet kan verwezenlijkt worden of ten minste niet zooals het behoort. Nu is op geen van deze beide wijzen de goddelijke voortbrenging noodzakelijk, daar God niet om een doel bestaat en niets Hem kan dwingen. &#8212; Krachtens zichzelf echter wordt iets noodzakelijk geheeten dat niet kan niet zijn. En aldus is het noodzakelijk dat God is. En op deze wijze moet de Vader noodzakelijk den Zoon v&#243;&#243;rtbrengen. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>3</articulus>
  <type>arg</type>
  <index>1</index>
  <reference>1.41.3.arg</reference>
  <nl>Men beweert dat de kenmerkende daden de personen niet doen voortkomen uit iets. Immers indien de Vader den Zoon heeft voortgebracht uit iets, dan zal dit zijn of wel uit zichzelf of wel uit iets anders. Veronderstellen we dat het is uit iets anders. Daar nu datgene waaruit iets voortgebracht wordt in het voortgebrachte is, zal hieruit volgen dat er iets anders in den Zoon is dan wat er in den Vader is. En dit is in strijd met hetgeen Hilarius zegt in het 7e boek Over de Drievuldigheid (n. 39) : &#171; Niets is er in hen dat verscheiden of anders is &#187;. Of wel brengt de Vader den Zoon voort uit zichzelf. Datgene echter waaruit iets wordt voortgebracht heeft, in geval het blijft bestaan, als gezegde datgene wat voortgebracht wordt. Zoo zeggen we dat de mensch wit is, wijl de mensch blijft bestaan wanneer hij van nietwit wit wordt. Hieruit moeten we dus afleiden dat de Vader, eenmaal de Zoon voortgebracht, niet blijft bestaan, of wel dat de Vader de Zoon is. Deze gevolgtrekkingen zijn echter valsch.  Dus brengt de Vader den Zoon niet voort uit iets maar uit niets. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>3</articulus>
  <type>arg</type>
  <index>2</index>
  <reference>1.41.3.arg</reference>
  <nl>Datgene waaruit iets wordt voortgebracht is het beginsel van datgene wat voortgebracht wordt. Indien dus de Vader den Zoon voortbrengt uit zijn wezenheid of zijn natuur, zoo volgt daaruit dat de wezenheid of de natuur van den Vader het beginsel is van den Zoon. Doch niet het stoffelijk beginsel, daar er voor stof geen plaats is in de Godheid. Zij is dus als een werkend beginsel, zooals de voortbrenger het beginsel is van het voortgebrachte. Hieruit moeten we besluiten dat de wezenheid voortbrengt, wat we hooger verworpen hebben (39e Kw., 5e Art.). </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>3</articulus>
  <type>arg</type>
  <index>3</index>
  <reference>1.41.3.arg</reference>
  <nl>Augustinus zegt (in zijn boek Over de Drievuldigheid, 7e B., 6e H.) dat de drie personen niet uit een zelfde wezenheid zijn, omdat de wezenheid niet iets anders is dan de persoon. Maar de persoon van den Zoon is niet iets anders dan de wezenheid van den Vader. Dus is de Zoon niet uit de wezenheid van den Vader. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>3</articulus>
  <type>arg</type>
  <index>4</index>
  <reference>1.41.3.arg</reference>
  <nl>Alle schepsel is uit niets gemaakt. Welnu de Zoon wordt in de Heilige Schrift een schepsel genoemd. In het boek Ecclesiasticus (24, 5) worden immers deze woorden in den mond van de voortgebrachte Wijsheid gelegd: &#171; Ik ben uitgegaan uit den mond van den Allerhoogste, eerstgeboren v&#243;&#243;r alle schepselen &#187;. En verder nog zegt dezelfde Wijsheid (v. 14) : &#171; Van af het begin en v&#243;&#243;r de eeuwen werd ik geschapen &#187;. Dus is de Zoon niet uit iets voortgebracht maar uit niets. &#8212; Dezelfde bedenking geldt ook voor den Heiligen Geest, daar we lezen bij Zacharias (12, 1) : &#171; Dit is het woord van den Heer, van Hem die den hemel openspreidt, de aarde grondvest en den geest van den mensch in hem schept &#187;. En bij Amos (4, 13) volgens een andere lezing: &#171; Ik ben het die de bergen vorm en den geest schep &#187;. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>3</articulus>
  <type>sc</type>
  <index>1</index>
  <reference>1.41.3.sc</reference>
  <nl>Daartegenover staat echter dat Augustinus (Fulgentius) zegt in het boek Aan Petrus, Over het Geloof (2e H.) : &#171; De Vader, die God is, heeft uit zijn natuur en zonder begin een Zoon voortgebracht aan Hem gelijk &#187; </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>3</articulus>
  <type>co</type>
  <index>1</index>
  <reference>1.41.3.co</reference>
  <nl>De Zoon is niet uit niets voortgebracht maar uit de zelfstandigheid van den Vader. Er werd immers boven aangetoond (27e Kw., 2e Art., 33e Kw., 2e Art., Antw. op de 3e en 4e B., en 3e Art.) dat vaderschap, zoonschap en geboorte waarachtig en in eigenlijken zin in God aangetroffen worden. Het verschil echter tusschen een waarachtige voortbrenging, waardoor iemand als zoon voortkomt, en een maken ligt hierin, dat de maker iets maakt uit een buiten hem liggende stof, zooals de ambachtsman een bank maakt uit hout, terwijl de mensch een zoon voortbrengt uit zichzelf.  Zooals nu de geschapen ambachtsman iets maakt uit de stof, evenzoo maakt God iets uit niets, zooals verder zal aangetoond worden (43e Kw., 2e Art.) ; niet in dien zin dat het niets de plaats inneemt van de zelfstandigheid van een ding, doch in dezen zin dat door God geheel de zelfstandigheid, zonder dat er iets anders vooraf wordt verondersteld, voortgebracht wordt. Indien dus de Zoon van den Vader voortkwam als uit niets ontstaan, dan zou Hij zich tot den Vader verhouden zooals het maaksel zich verhoudt tot den ambachtsman. Nu is het klaarblijkelijk dat het maaksel niet in eigenlijken zin den naam zoon kan dragen doch slechts bij gelijkenis. Daaruit volgt dus dat, indien de Zoon Gods van den Vader voortkwam als uit niets ontstaan, Hij niet waarlijk en in eigenlijken zin Zoon zou zijn. We lezen echter het tegenovergestelde in den Eersten Brief van Joannes (5, 20) : &#171; Opdat we zouden zijn in zijn waarachtigen Zoon Jezus-Christus &#187;.  De waarachtige Zoon Gods is dus niet uit niets ontstaan noch gemaakt, doch enkel voortgebracht. Worden er echter sommigen die uit niets door God zijn gemaakt, zonen Gods genoemd, dan kan dit slechts in overdrachtelijken zin gezegd worden, naar een zekere gelijkenis met Hem die waarlijk Zoon is. Daarom wordt Hij, in zoover Hij alleen, naar waarheid en door natuur, de Zoon Gods is, de eeniggeborene genoemd, volgens het woord van Joannes (1, 18) : &#171;De eeniggeborene, die in den schoot van den Vader is, heeft het verkondigd &#187;. In zoover er echter anderen zijn, die door gelijkenis met Hem aangenomen zonen worden genoemd, wordt Hij als &#8217;t ware in overdrachtelijken zin de eerstgeborene genoemd, volgens dit woord uit den Brief aan de Romeinen (8, 29) : &#171; Die Hij vooruit gekend heeft, die heeft Hij ooft voorbestemd om gelijkvormig te worden aan het beeld van zijn Zoon, opdat Deze de eerstgeborene zou zijn onder vele broeders &#187;. Er blijft dus over te besluiten dat de Zoon van God geboren is uit de zelfstandigheid van den Vader, ofschoon op een andere wijze dan dit het geval is bij een menschenzoon. Er gaat immers een deel van de zelfstandigheid van den voortbrengenden mensch over in de zelfstandigheid van den voortgebrachte. De goddelijke zelfstandigheid daarentegen is ondeelbaar. Bijgevolg heeft de Vader noodzakelijk, bij het voortbrengen van den Zoon, niet een deel van zijn natuur in Hem ingestort, maar Hem geheel zijn natuur meegedeeld, met behoud van het onderscheid alleen volgens den oorsprong, zooals blijkt uit wat gezegd werd (40e Kw., 2e Art.). </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>3</articulus>
  <type>ad</type>
  <index>1</index>
  <reference>1.41.3.ad</reference>
  <nl>Wanneer men zegt dat de Zoon geboren is &#171; uit den Vader &#187;, dan duidt het voorzetsel &#171; uit &#187; niet een stoffelijk maar een medezelfstandig voortbrengend beginsel aan. Wat immers uit stof wordt voortgebracht, komt tot stand door &#8217;n verandering van vorm in het subjekt waaruit het wordt voortgebracht. De goddelijke zelfstandigheid nu is niet vatbaar voor verandering, noch ontvankelijk voor een anderen vorm. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>3</articulus>
  <type>ad</type>
  <index>2</index>
  <reference>1.41.3.ad</reference>
  <nl>Wanneer men zegt dat de Zoon voortgebracht is &#171; uit de wezenheid van den Vader &#187;, dan wordt daardoor volgens de uiteenzetting van den Meester in het 1e boek der Sententies, 5e D., de verhouding van een als 't ware werkend beginsel beteekend.  Wat hij als volgt verklaart: &#171; De Zoon is voortgebracht uit de Wezenheid van den Vader, d. w. z. uit de Wezenheid-Vader &#187;. Augustinus zegt immers in het 15e boek Over de Drievuldigheid (13e H.) : &#171; Wanneer ik zeg: uit de Wezenheid-Vader, dan is dit alsof ik op meer uitdrukkelijke wijze zou zeggen: uit de wezenheid van den Vader &#187;. Dit schijnt echter niet voldoende om den zin van die zegswijze te verklaren. We kunnen immers zeggen dat het schepsel uit de wezenheid-God tot stand komt, maar niet dat het uit Gods wezenheid bestaat. &#8212; Vandaar een andere uitleg die kan gegeven worden, dat nl. het voorzetsel &#171; uit &#187; altijd een mede-zelfstandigheid te kennen geeft. Daarom zeggen we niet dat het huis gemaakt is uit den bouwmeester, daar deze geen medezelfstandige oorzaak is. Wij kunnen echter zeggen dat iets uit iets anders gemaakt is, wanneer dit laatste hoe dan ook als mede-zelfstandig beginsel aangegeven wordt, hetzij als werkend beginsel, zooals wanneer men zegt dat de zoon uit den vader is; hetzij als vormelijk beginsel, maar in dit geval alleen dan wanneer het dingen betreft waarin de vormen op zich zelf zelfstandig staan, en niet aan iets anders worden toegevoegd. We kunnen immers zeggen dat een engel uit een verstandelijke natuur bestaat. En aldus zggen we dat de Zoon voortgebracht is uit de wezenheid van den Vader, in zoover de wezenheid van den Vader, door de voortbrenging aan den Zoon medegedeeld, in dezen op zichzelf bestaat. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>3</articulus>
  <type>ad</type>
  <index>3</index>
  <reference>1.41.3.ad</reference>
  <nl>De zegswijze: de Zoon is voortgebracht uit de wezenheid van den Vader, bevat iets dat onder een zeker opzicht het onderscheid laat bestaan. Maar wanneer men zegt dat de drie personen uit de goddelijke wezenheid bestaan, bevat deze zegswijze niets waardoor het voorzetsel een onderscheid zou aanduiden. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>3</articulus>
  <type>ad</type>
  <index>4</index>
  <reference>1.41.3.ad</reference>
  <nl>Wanneer gezegd wordt dat de wijsheid geschapen is, moet men dit niet verstaan van de Wijsheid die de Zoon Gods is, maar van de geschapen wijsheid die God in de schepselen heeft ingestort. We lezen immers in het boek Ecclesiasticus (1,9-10): &#171; Hij heeft ze geschapen (nl. de wijsheid) door den Heiligen Geest en uitgestort over al zijn Werken &#187;. Het geeft ook geen bezwaar dat de Heilige Schrift in &#233;&#233;n tekstverband spreekt over de voortgebrachte en over de geschapen wijsheid, daar de geschapen wijsheid als een afstraling is van de ongeschapene. &#8212; Of wel kan de tekst ook slaan op de geschapen natuur door den Zoon aangenomen, zoodat de beteekenis zou zijn: Van in den beginne en v&#243;&#243;r de eeuwen ben ik geschapen, d. i. was het voorzien dat ik met het schepsel zou vereenigd worden. &#8212; Of wel wordt de Wijsheid geschapen en voortgebracht genoemd om ons een zeker gedacht te geven van de wijze waarop de goddelijke voortbrenging geschiedt. In de voortbrenging immers wordt de natuur van den voortbrenger aan dat wat voortgebracht wordt meegedeeld, hetgeen voor dit laatste een volmaaktheid is. In de schepping echter blijft Hij die schept onveranderd, maar dat wat geschapen wordt ontvangt een natuur die niet deze van den schepper is. Daarom zegt men van den Zoon dat Hij geschapen is en voortgebracht, opdat men aan de schepping de onveranderlijkheid van den Vader, en aan de voortbrenging de eenheid van natuur in den Vader en den Zoon zou erkennen. En aldus verklaart Hilarius, in het boek Over de Kerkvergaderingen, den zin van dezen schriftuurtekst. &#8212; De aangehaalde gezagteksten maken echter geen gewag van den Heiligen Geest, doch van een geschapen geest, die nu eens de wind is, dan weer de lucht, of de adem van den mensch, of ook de ziel, of gelijk welke onstoffelijke zelfstandigheid. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>4</articulus>
  <type>arg</type>
  <index>1</index>
  <reference>1.41.4.arg</reference>
  <nl>Men beweert dat er in de Godheid geen vermogen is ten opzichte van de kenmerkende daden. Alle vermogen immers is of wel werkend of wel lijdend. Maar van geen van beiden kan hier spraak zijn. Een lijdend vermogen immers is er niet in God, zooals boven werd aangetoond (25e Kw., 1e Art.). Evenmin kan een persoon ten opzichte van een anderen een werkend vermogen bezitten, daar de goddelijke personen niet gemaakt zijn, zooals aangetoond werd (in het vorig Artikel). Dus is er in de Godheid geen vermogen ten opzichte van de kenmerkende daden. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>4</articulus>
  <type>arg</type>
  <index>2</index>
  <reference>1.41.4.arg</reference>
  <nl>Vermogen zegt iets dat gericht is op iets mogelijks. Welnu de goddelijke personen behooren niet tot de mogelijke, doch tot de noodzakelijke dingen. We moeten dus ten opzichte van de kenmerkende daden, waardoor de goddelijke personen voortkomen, geen vermogen in de Godheid aannemen. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>4</articulus>
  <type>arg</type>
  <index>3</index>
  <reference>1.41.4.arg</reference>
  <nl>De Zoon komt voort als Woord, dat een opvatting is in het verstand. De Heilige Geest komt voort als Liefde, die tot den wil behoort. Welnu van een vermogen in God spreekt men waar het gaat over uitwerksels, niet echter waar het gaat over kennen en willen, zooals boven gezegd werd (25e Kw., 1e Art., Antw. op de 3e en 4e B.). We moeten dus betreffende de kenmerkende daden geen vermogen in God aannemen. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>4</articulus>
  <type>sc</type>
  <index>1</index>
  <reference>1.41.4.sc</reference>
  <nl>Daartegenover staat echter dat Augustinus zegt in zijn boek Tegen den ketter Maximinus (2e B., 7e H.) : &#171; Indien God de Vader niet vermocht een Zoon voort te brengen aan Hem gelijk, waar blijft dan het alvermogen van God den Vader? &#187; Er is dus in de Godheid een vermogen ten opzichte van de kenmerkende daden. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>4</articulus>
  <type>co</type>
  <index>1</index>
  <reference>1.41.4.co</reference>
  <nl>Evenals wij aannemen dat er in de Godheid kenmerkende daden zijn, zoo moeten we eveneens aannemen dat er &#8217;n vermogen is in de Godheid ten opzicht van zulke daden.  Een vermogen beduidt immers niets anders dan het beginsel van een daad. Vandaar dat, wanneer wij den Vader opvatten als beginsel van voortbrenging, en den Vader en den Zoon als beginsel van aanademing, het ook noodig is aan den Vader het vermogen toe te kennen om voort te brengen, en aan den Vader en den Zoon het vermogen om aan te ademen. Door voortbrengingsvermogen wordt immers beduid datgene waardoor de voortbrenger voortbrengt. Alle voortbrenger nu brengt voort door iets. Bijgevolg moet men in ieder voortbrenger een voortbrengingsvermogen en in een aanademer een aanademingsvermogen aannemen. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>4</articulus>
  <type>ad</type>
  <index>1</index>
  <reference>1.41.4.ad</reference>
  <nl>Zooals krachtens de kenmerkende daden een persoon niet voortkomt als &#8217;n maaksel, zoo wordt ook niet van een vermogen in God tot het stellen van kenmerkende daden gesproken met betrekking tot een gemaakten persoon, doch enkel met betrekking tot een voortkomenden persoon. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>4</articulus>
  <type>ad</type>
  <index>2</index>
  <reference>1.41.4.ad</reference>
  <nl>Het mogelijke, in zoover het tegengesteld is aan het noodzakelijke, volgt op een lijdend vermogen, dat in de Godheid niet wordt aangetroffen. Vandaar is er in God niets op die wijze mogelijk, doch alleen in zoover het mogelijke vervat is onder het noodzakelijke. Op deze wijze echter kan men zeggen dat, evenals het mogelijk is dat God bestaat, het ook mogelijk is dat de Zoon voortgebracht wordt. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>4</articulus>
  <type>ad</type>
  <index>3</index>
  <reference>1.41.4.ad</reference>
  <nl>Vermogen zegt beginsel. Een beginsel nu is onderscheiden van datgene waarvan het &#8217;t beginsel is. In de dingen nu die we van God zeggen, komt er een dubbel onderscheid in aanmerking: een naar de zaak en een naar het begrip alleen. Naar de zaak is God krachtens zijn wezenheid onderscheiden van de dingen waarvan Hij door schepping het beginsel is, zooals een persoon volgens de kenmerkende daad onderscheiden is van een anderen waarvan hij het beginsel is. De daad daarentegen is in God niet onderscheiden van den dader, tenzij naar het begrip alleen; anders zou de daad een bijkomstigheid in God zijn. Bijgevolg kan men ten opzichte van die daden volgens welke sommige dingen als wezenlijk of persoonlijk onderscheiden van God voortkomen, aan God een vermogen toeschrijven, dat in eigenlijken zin beginsel mag genoemd worden. Evenals wij dus in God een scheppingsvermogen aannemen, kunnen we in Hem ook een voortbrengingsvermogen en een aanademingsvermogen aanvaarden. Maar kennen en willen zijn niet zulke daden, die de voortkomst uit God van een ding dat wezenlijk of persoonlijk van Hem onderscheiden is beteekenen. En daarom kan ten opzichte van deze daden het begrip &#171; vermogen &#187; in God niet gewettigd worden, tenzij alleen naar een wijze van opvatten en beteekenen, zooals het verstand en het verstandelijk kennen in God een verschillende beteekenis hebben, ofschoon Gods verstandelijk kennen zelf zijn wezenheid is en dus geen beginsel heeft. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>5</articulus>
  <type>arg</type>
  <index>1</index>
  <reference>1.41.5.arg</reference>
  <nl>Men beweert dat het voortbrengings- of aanademingsvermogen de betrekking beteekent en niet de wezenheid. Vermogen immers beteekent beginsel, zooals uit zijn bepaling blijkt. Inderdaad het werkend vermogen wordt beginsel van handelen genoemd, zooals blijkt uit het Ve Boek der Metaphysica (4e B., 12e H., n. 1). Welnu men spreekt van een beginsel in God ten opzichte van een persoon als van een kenmerk. Dus beteekent het vermogen in God niet de wezenheid maar de betrekking. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>5</articulus>
  <type>arg</type>
  <index>2</index>
  <reference>1.41.5.arg</reference>
  <nl>In God is er geen verschil tusschen kunnen en handelen.  Welnu de voortbrenging beteekent in God een betrekking. Dus ook het voortbrengingsvermogen. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>5</articulus>
  <type>arg</type>
  <index>3</index>
  <reference>1.41.5.arg</reference>
  <nl>Datgene wat in God de wezenheid beteekent is aan de drie personen gemeen. Het voortbrengingsvermogen echter is niet aan de drie personen gemeen, doch aan den Vader eigen. Dus beteekent het niet de wezenheid. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>5</articulus>
  <type>sc</type>
  <index>1</index>
  <reference>1.41.5.sc</reference>
  <nl>Daartegenover staat echter dat evenals God den Zoon v&#243;&#243;rtbrengen kan, Hij dat ook wil. Maar de wil om voort te brengen beduidt de wezenheid. Dus ook het voortbrengingsvermogen. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>5</articulus>
  <type>co</type>
  <index>1</index>
  <reference>1.41.5.co</reference>
  <nl>Sommigen hebben beweerd dat het voortbrengingsvermogen een betrekking in de Godheid beteekent. Dit is echter onmogelijk. Want juist datgene waardoor de dader handelt wordt bij om &#8217;t even welke dader vermogen genoemd. Alles nu wat door zijn daad iets voortbrengt, brengt iets voort dat op hem gelijkt naar den vorm waardoor het handelt, zooals de voortgebrachte mensch met den voortbrenger overeenkomt in de menschelijke natuur, krachtens welke de vader een mensch kan v&#243;&#243;rtbrengen. In een voortbrenger is dus het voortbrengingsvermogen datgene waarin de voortgebrachte met den voortbrenger overeenkomt. De Zoon nu komt met den voortbrengenden Vader overeen in de goddelijke natuur. Dus is de goddelijke natuur in den Vader voortbrengingsvermogen. Vandaar dat Hilarius in het 5e boek Over de Drievuldigheid (n. 37) zegt: &#171; Het kan niet zijn dat de geboorte van God niet die natuur heeft uit welke zij voortspruit; want niet iets anders dan God is datgene wat uit niets anders dan uit God is &#187;. Aldus moeten we besluiten dat het voortbrengingsvermogen op de eerste plaats de goddelijke wezenheid beteekent, zooals de Meester zegt in het 1e boek van de Sententies, 7e D., en niet slechts de betrekking. &#8212; Ook niet de wezenheid in zoover deze met de betrekking identiek is, zoodat het beiden op gelijke wijze zou beteekenen. Want ofschoon het vaderschap den vorm van den Vader beteekent, toch is het een persoonlijke eigenschap, die zich tot den persoon van den Vader verhoudt zooals een individueele vorm zich verhoudt tot een geschapen individu. De individueele vorm nu maakt in de geschapen dingen den persoon van den voortbrenger uit; hij is echter niet datgene waardoor de voortbrenger voortbrengt, anders zou Socrates Socrates voortbrengen. Dus mag ook het vaderschap niet opgevat worden als datgene waardoor de Vader voortbrengt, maar als datgene wat den persoon van den voortbrengende uilmaakt; anders zou de Vader den Vader v&#243;&#243;rtbrengen. Doch datgene waardoor de Vader voortbrengt is de goddelijke natuur, waarin de Zoon met Hem overeenkomt. Derhalve zegt Damascenus (in zijn werk Over het Waarachtig Geloof, 1e B., 8e H.) dat de voortbrenging een verrichting is van de natuur, en dit niet van de natuur als van wat voortbrengt, maar als van datgene waardoor de voortbrenger voortbrengt. Dus beteekent het voortbrengingsvermogen rechtstreeks de goddelijke natuur en zijdelings de betrekking. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>5</articulus>
  <type>ad</type>
  <index>1</index>
  <reference>1.41.5.ad</reference>
  <nl>Het vermogen beteekent niet de betrekking van beginsel zelf; anders zou het tot de kategorie der betrekking behooren. Maar het beteekent datgene wat beginsel is, niet zooals de dader beginsel wordt genoemd, maar zooals hetgeen waardoor de dader handelt beginsel genoemd wordt. De dader nu is onderscheiden van wat hij maakt en de voortbrenger van wat hij voortbrengt. Maar datgene waardoor de voortbrenger voortbrengt is gemeen aan den voortbrenger en aan wat voortgebracht wordt, en dit des te volmaakter naar gelang de voortbrenging volmaakter is. Vandaar dat, aangezien de goddelijke voortbrenging de allervolmaaktste is, datgene waardoor de voortbrenger voortbrengt aan voortbrenger en voortgebrachte gemeen is, en dit niet alleen naar de soort, zooals bij de geschapen dingen, maar ook naar het getal. Wanneer we dus zeggen dat de goddelijke wezenheid het beginsel is waardoor de voortbrenger voortbrengt, dan volgt daaruit niet dat de goddelijke wezenheid onderscheiden is (van wat voortgebracht wordt), zooals dit wel zou volgen moest men zeggen dat de goddelijke wezenheid voortbrengt. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>5</articulus>
  <type>ad</type>
  <index>2</index>
  <reference>1.41.5.ad</reference>
  <nl>Het voortbrengingsvermogen is in de Godheid hetzelfde als de voortbrenging op dezelfde wijze waarop de goddelijke wezenheid hetzelfde is als de voortbrenging en het vaderschap, d. i. hetzelfde naar de zaak, doch niet naar het begrip. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>5</articulus>
  <type>ad</type>
  <index>3</index>
  <reference>1.41.5.ad</reference>
  <nl>In het woord &#171; voortbrengingsvermogen &#187; wordt het vermogen rechtsreeks beteekend en de voortbrenging zijdelings, zooals in de uitdrukking &#171; de wezenheid van den Vader &#187;. Indien men dus de wezenheid die beteekend wordt op &#8217;t oog heeft, dan is het vermogen om voort te brengen gemeen aan de drie personen; geeft men echter acht op het kenmerk dat medebeteekend wordt, dan is het vermogen om voort te brengen eigen aan den Vader. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>6</articulus>
  <type>arg</type>
  <index>1</index>
  <reference>1.41.6.arg</reference>
  <nl>Men beweert dat de kenmerkende daad verscheidene personen als eindpunt kan hebben, zoodat er in de Godheid verscheidene voortgebrachte of aangeademende personen zouden zijn. Immers al wie een voortbrengingsvermogen heeft, kan voortbrengen. Welnu de Zoon heeft een voortbrengingsvermogen. Dus kan Hij voortbrengen. Echter niet zichzelf. Dus een anderen Zoon. Bijgevolg kunnen er verscheidene Zonen in de Godheid zijn. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>6</articulus>
  <type>arg</type>
  <index>2</index>
  <reference>1.41.6.arg</reference>
  <nl>Augustinus zegt in het boek Tegen Maximinus (2e B., 12e H.) : &#171; De Zoon heeft den Schepper niet voortgebracht, niet omdat Hij het niet kon, maar omdat het niet moest &#187;. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>6</articulus>
  <type>arg</type>
  <index>3</index>
  <reference>1.41.6.arg</reference>
  <nl>De goddelijke Vader is machtiger in het voortbrengen dan een geschapen vader. Maar een mensch kan verscheidene zonen voortbrengen. Dus ook God, vooral daar het vermogen van den Vader na de voortbrenging van &#233;&#233;n Zoon niet verzwakt is. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>6</articulus>
  <type>sc</type>
  <index>1</index>
  <reference>1.41.6.sc</reference>
  <nl>Daartegenover staat echter dat in de Godheid geen verschil is tusschen zijn en kunnen. Indien er dus in de Godheid verscheidene zonen kunnen zijn, dan zouden er ook verscheidene zijn. Aldus zouden er in God meer dan drie personen zijn; en dat is ketterij. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>6</articulus>
  <type>co</type>
  <index>1</index>
  <reference>1.41.6.co</reference>
  <nl>In God, zooals Athanasius zegt (in het Symbolum), is er slechts &#171; &#233;&#233;n Vader, &#233;&#233;n Zoon en &#233;&#233;n Heilige Geest &#187;. Om dit te bewijzen kunnen we vier verschillende redenen aanvoeren. Een eerste van den kant van de betrekkingen, waardoor alleen de personen onderscheiden zijn. Immers daar de goddelijke personen de zelfstandig-staande betrekkingen zelf zijn, kunnen er in God niet verscheidene Vaders of verscheidene Zonen zijn, zonder dat er verscheidene vaderschappen of verscheidene zoonschappen zijn. En dit zou slechts mogelijk zijn volgens een louter stoffelijk onderscheid. In een zelfde soort immers wordt de vorm niet vermenigvuldigd tenzij door de stof, en die is er in God niet.  Vandaar dat er in God slechts &#233;&#233;n zelfstandig-staand zoonschap kan zijn, evenals een zelfstandig-staande witheid slechts eenig zou kunnen zijn. &#8212; Een tweede reden leiden we af uit den aard van de voortkomsten. Daar immers God alles kent en wil door een enkelvoudige daad, kan er slechts &#233;&#233;n persoon voortkomen op de wijze waarop het woord voortkomt, nl. de Zoon, en ook slechts &#233;&#233;n op de wijze waarop de liefde voortkomt, nl. de Heilige eest.  &#8212; Een derde reden wordt ontleend aan de wijze van voortkomen.  De personen komen nl. voort krachtens de natuur, zooals gezegd werd (in het 2e Art.), en de natuur is tot &#233;&#233;n ding bepaald. Een vierde reden biedt ons de volmaaktheid van de goddelijke Personen. Hierom immers is de Zoon volmaakt omdat geheel het goddelijk zoonschap in Hem vervat is en er slechts &#233;&#233;n Zoon is. En hetzelfde geldt voor de andere personen. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>6</articulus>
  <type>ad</type>
  <index>1</index>
  <reference>1.41.6.ad</reference>
  <nl>Wanneer men enkel het vermogen zonder meer beschouwt, moet men toegeven dat de Zoon het vermogen heeft dat de Vader heeft. Nochtans behoeft men niet toe te geven dat de Zoon het &#171; voortbrengingsvermogen &#187; (= potentia generandi) heeft, indien &#171; generandi &#187; het gerundivum is van het werkwoord naar zijn bedrijvenden vorm, zoodat de beteekenis zou zijn dat de Zoon het vermogen heeft om voort te brengen; evenals aan den Zoon het Vader-zijn niet toekomt, wegens de bijgevoegde kenmerkende term, hoewel het zijn van den Zoon hetzelfde is als dat van den Vader. Neemt men echter het gerundivum van het werkwoord naar zijn lijdenden vorm, dan is er een &#171; voortbrengingsvermogen &#187; in den Zoon, nl. het vermogen om voortgebracht te worden. Insgelijks mag men zeggen dat het &#171; voortbrengingsvermogen &#187; in den Zoon is, wanneer &#171; generandi &#187; het gerundivum is van het werkwoord naar zijn onpersoonlijken vorm. Dan is de beteekenis: de Zoon heeft het vermogen door hetwelk er door een of ander persoon voortgebracht wordt. </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>6</articulus>
  <type>ad</type>
  <index>2</index>
  <reference>1.41.6.ad</reference>
  <nl>Augustinus bedoelt met deze woorden niet dat de Zoon een zoon zou kunnen voortbrengen, maar dat het niet uit onmacht is zoo de Zoon niet voortbrengt, zooals verder zal blijken (42e Kw., 6e Art., Antw. op de 3e B.). </nl>
  </lemma>
<lemma>
    <liber>1</liber>
  <quaestio>41</quaestio>
  <articulus>6</articulus>
  <type>ad</type>
  <index>3</index>
  <reference>1.41.6.ad</reference>
  <nl>Het is een eisch van de goddelijke onstoffelijkheid en volmaaktheid dat er niet verscheidene zonen in God zouden zijn,  zooals gezegd werd (in de Leerstelling). Indien er dus niet verscheidene zonen in God zijn, komt dit niet voort uit de onmacht van den Vader om voort te brengen. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus />
  <type>pr</type>
  <index>1</index>
  <reference>1.42.pr</reference>
  <nl>Vervolgens moet er gehandeld worden over de vergelijking der goddelijke Personen onderling, en wel ten eerste naar de gelijkheid en de gelijkenis, ten tweede naar de zending. Omtrent het eerste worden zes vragen gesteld: 1e) Kan er spraak zijn van gelijkheid in de Godheid? 2e) Is, wat de eeuwigheid betreft, de Persoon die voortkomt gelijk aan dengene waaruit hij voortkomt? 3e) Bestaat er orde tusschen de goddelijke Personen? 4e) Zijn de goddelijke Personen gelijk naar de grootheid? 5e) Is de &#233;&#233;ne in den andere? 6e) Zijn zij gelijk in macht? </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>1</articulus>
  <type>arg</type>
  <index>1</index>
  <reference>1.42.1.arg</reference>
  <nl>Men beweert dat gelijkheid aan de goddelijke Personen niet toekomt. Gelijkheid immers berust op eenheid van hoegrootheid, zooals de Wijsgeer het aantoont in het 5e Boek der Metaphysica. In de goddelijke Personen echter is er noch ononderbroken intrinsieke hoegrootheid, nl. grootheid, noch ononderbroken extrinsieke hoegrootheid, nl. plaats en tijd. En evenmin is er naar de onderbroken hoegrootheid gelijkheid in hen, want twee personen zijn numeriek meer dan &#233;&#233;n. Dus komt gelijkheid aan de goddelijke Personen niet toe. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>1</articulus>
  <type>arg</type>
  <index>2</index>
  <reference>1.42.1.arg</reference>
  <nl>Zooals boven werd gezegd (39e Kw., 2e Art.) hebben de goddelijke Personen &#233;&#233;n wezenheid. De wezenheid nu wordt als vorm beduid Overeenkomst naar den vorm echter brengt geen gelijkheid teweeg maar wel gelijkenis. Betreffende de goddelijke Personen moet men dus spreken van gelijkenis en niet van geiijKheid. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>1</articulus>
  <type>arg</type>
  <index>3</index>
  <reference>1.42.1.arg</reference>
  <nl>Al diegene waartusschen gelijkheid bestaat, zijn wederzijds gelijk; het gelijke immers is gelijk aan het gelijke. Van de goddelijke Personen echter kan niet gezegd worden dat zij wederzijds gelijk zijn. Want zooals Augustinus zegt in het 6e boek Over de Drievuldigheid (10e H.) : &#171; Wanneer het beeld het verbeelde volkomen weergeeft, wordt hei beeld aan het verbeelde gelijk, doch niet het verbeelde aan zijn beeld &#187;. De Zoon nu is het beeld van den Vader. En zoo is de Vader niet gelijk aan den Zoon. Er is dus geen gelijkheid tusschen de goddelijke Personen. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>1</articulus>
  <type>arg</type>
  <index>4</index>
  <reference>1.42.1.arg</reference>
  <nl>Gelijkheid zegt betrekking. Welnu, geen enkele betrekking is aan al de Personen gemeen, daar de Personen naar de betrekkingen van elkaar onderscheiden zijn. Gelijkheid komt dus aan de goddelijke Personen niet toe. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>1</articulus>
  <type>sc</type>
  <index>1</index>
  <reference>1.42.1.sc</reference>
  <nl>Daartegenover staat echter wat Athanasius zegt (in zijn Symbolum) : &#171; De drie Personen zijn mede-eeuwig en wederzijds gelijk &#187;. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>1</articulus>
  <type>co</type>
  <index>1</index>
  <reference>1.42.1.co</reference>
  <nl>Noodzakelijkerwijze moet men aan de goddelijke Personen gelijkheid toekennen. Want volgens den Wijsgeer, in het 10e Boek der Metaphysica, wordt iets gelijk genoemd als &#8217;t ware door ontkenning van minder en meer. Welnu, minder en meer kunnen wij aan de goddelijke Personen niet toekennen.  Want zooals Bo&#235;tius zegt in het boek Over de Drievuldigheid (1e H.) : &#171; Zij die spreken van meer of min, moeten een verschil (d. i. een onderscheid in de goddelijke natuur) aanvaarden, zooals de Arianen, die naar verschillende trappen van volmaaktheid de goddelijke Personen uit elkaar rukken en alzoo de Drievuldigheid tot een veelheid van zelfstandigheden herleiden &#187;. Hiervan is de reden dat ongelijke dingen geen hoegrootheid kunnen bezitten, die numeriek een en dezelfde is. In God nu is de hoegrootheid niets anders dan Gods wezenheid. Bestond er dus ongelijkheid tusschen de goddelijke Personen, dan zouden zij niet &#233;&#233;n wezenheid hebben, en z&#243;&#243; zouden de drie Personen niet &#233;&#233;n God zijn; dit nu is &#243;nmogelijk. Men moet dus aan de goddelijke Personen gelijkheid toekennen. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>1</articulus>
  <type>ad</type>
  <index>1</index>
  <reference>1.42.1.ad</reference>
  <nl>Er is twee&#235;rhande hoegrootheid. De eene noemt men massa-hoegrootheid of meetbare hoegrootheid en die wordt enkel in de lichamelijke dingen aangetroffen; daarom komt zij in de goddelijke Personen niet voor.  De andere is de waarde-hoegrootheid, volgens welke wij de volmaaktheid van een natuur of van een vorm schatten. Deze hoegrootheid wordt bedoeld wanneer men b. v. van iets zegt dat het warmer is of minder warm, naar gelang het de warmte-volmaaktheid in meerderen of minderen graad bezit. Deze waarde-hoegrootheid nu kan men ten eerste beschouwen in haar wortel, d. i. naar de volmaaktheid zelf van den vorm of van de natuur; en zoo spreekt men van een geestelijke hoegrootheid, om reden van hare intensiteit en volmaaktheid, zooals men overigens ook om dezelfde reden spreekt van een groote warmte. En daarom zegt Augustinus in het 6e boek Over de Drievuldigheid (8e H.) : &#171; In die dingen die geen massa-hoegrootheid bezitten, beteekent grooter zijn beter zijn &#187;. Want datgene wordt beter geheeten, wat volmaakter is. Ten tweede kan men de waarde-hoegrootheid beschouwen in de uitwerkselen van den vorm. Het eerste dezer uitwerkselen is het zijn, want ieder ding heeft het zijn door zijn vorm. Het tweede uitwerksel is de werking.  Want ieder werkend wezen werkt door zijn vorm. Men kan dus de waarde-hoegrootheid zoowel naar het zijn als naar de werking schatten. Naar het zijn, voor zoover de dingen die een volmaaktere natuur bezitten van langeren duur zijn; naar de werking echter voor zoover de dingen die een volmaaktere natuur bezitten, machtiger zijn in hun werking. Daarom zeggen we met Augustinus (Fulgentius) in het boek Over het Geloof (1e H.) : &#171; Wanneer we spreken van gelijkheid in den Vader, den Zoon en den Heiligen Geest, dan bedoelen we daarmee dat g&#233;&#233;n onder hen een anderen in eeuwigheid voorafgaat, noch in grootheid of macht hem overbeft &#187;. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>1</articulus>
  <type>ad</type>
  <index>2</index>
  <reference>1.42.1.ad</reference>
  <nl>Wanneer men spreekt van gelijkheid in waarde-hoegrootheid, sluit die gelijkheid gelijkenis in en zegt nog iets meer, want zij sluit tevens uit dat het eene het andere zou overtreffen. Alle dingen immers die &#233;&#233;n vorm gemeen hebben, kunnen aan-elkaar-gelijk genoemd worden, zelfs indien zij op ongelijke wijze aan dien vorm deel hebben; z&#243;&#243; b. v. wanneer men zegt dat de lucht aan het vuur gelijkt in warmte. Indien echter het eene op volmaaktere wijze dan het andere dien vorm deelt, kan men die twee niet gelijk noemen. Daar nu de natuur in den Vader en den Zoon niet enkel &#233;&#233;n is, maar bovendien even volmaakt in beiden, daarom zeggen we niet enkel dat de Zoon op den Vader gelijkt &#8212; zoo wordt Eunomius&#8217; dwaalleer geweerd, &#8212; maar ook dat de Zoon gelijk is aan den Vader, en zoo wordt ook Arius' dwaalleer uitgesloten. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>1</articulus>
  <type>ad</type>
  <index>3</index>
  <reference>1.42.1.ad</reference>
  <nl>Op twee&#235;rlei wijze, door namen en werkwoorden, kunnen gelijkheid en gelijkenis in de Godheid uitgedrukt worden. Drukt men ze uit door namen, dan wijst men op wederzijdsche gelijkheid en gelijkenis in de goddelijke Personen. De Zoon immers is gelijk aan en gelijkt op den Vader, en omgekeerd, en wel omdat de goddelijke wezenheid niet meer aan den Vader dan aan den Zoon toebehoort. Zooals dan de Zoon de hoegrootheid van den Vader heeft, wat zeggen wil dat Hij aan den Vader gelijk is, zoo ook heeft de Vader de hoegrootheid van den Zoon, wat zeggen wil dat Hij aan den Zoon gelijk is. Bij de schepselen echter, zooals Dionysius het zegt in het boek Over de goddelijke Namen (9e H.) &#171; zijn gelijkheid en gelijkenis niet omkeerbaar &#187;. Wat veroorzaakt is, zoo zegt men immers, gelijkt op de oorzaak, voor zoover het den vorm van de oorzaak bezit, maar niet omgekeerd, want de vorm is voornamelijk in de oorzaak en op ondergeschikte wijze in het veroorzaakte. De werkwoorden echter beteekenen gelijkheid maar tevens beweging. En hoewel in God geen beweging bestaat, toch is er &#171; ontvangen &#187; in Hem. Omdat dus de Zoon van den Vader datgene ontvangt waardoor Hij aan Hem gelijk is, en niet andersom, daarom zeggen wij: De Zoon is aan den Vader gelijk, en niet omgekeerd. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>1</articulus>
  <type>ad</type>
  <index>4</index>
  <reference>1.42.1.ad</reference>
  <nl>Voor de goddelijke Personen komt anders niets in aanmerking dan de wezenheid die zij gemeen hebben en de betrekkingen waardoor zij onderscheiden zijn. De gelijkheid nu sluit beiden in: onderscheid van personen, daar niets aan zichzelf gelijk wordt genoemd en eenheid van de wezenheid, want de Personen zijn wederzijds aan elkaar gelijk, omdat zij &#233;&#233;n en dezelfde hoegrootheid en wezenheid hebben. Nu is het klaarblijkend dat &#233;&#233;n zelfde ding niet door een werkelijke betrekking in verhouding staat tot zichzelf.  Evenmin staat een betrekking in verhouding tot een andere door een derde. Immers wanneer wij vaderschap aan zoonschap tegenstellen, dan is die tegenstelling niet een betrekking die het midden houdt tusschen vaderschap en zoonschap. Want op beide wijzen zou de betrekking tot in het oneindige vermenigvuldigd worden.  Daarom ook zijn gelijkheid en gelijkenis in de goddelijke Personen geen werkelijke betrekkingen die van de persoons-betrekkingen onderscheiden zijn, doch naar het begrip bevatten zij zoowel de betrekkingen die de personen onderscheiden als de eenheid in wezenheid. Om die reden zegt de Meester in het 1e boek der Sentenlies, 31e D., dat in dit geval &#171; alleen de benaming betrekkelijk is &#187;. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>2</articulus>
  <type>arg</type>
  <index>1</index>
  <reference>1.42.2.arg</reference>
  <nl>Men beweert dat de voortkomende Persoon niet mede-eeuwig is met zijn beginsel, b. v. de Zoon met den Vader. Arius immers somt twaalf wijzen van voortbrengen op. Iets wordt voortgebracht: 1e Zooals de lijn uit het punt wegvloeit; hier ontbreekt gelijkheid in enkelvoudigheid. &#8212; 2e Zooals de zon haar stralen uitzendt; en hier ontbreekt gelijkheid in natuur. &#8212; 3e Zooals een merkteeken of &#8217;n afdruksel door het zegel; hier ontbreekt medezelfstandigheid en werkdadigheid. &#8212; 4e Zooals de goede wil ons door God wordt ingegeven; hier ook ontbreekt medezelfstandigheid. &#8212; 3e Zooals een bijkomstigheid uit de zelfstandigheid uitvloeit; maar de bijkomstigheid mist het zelfstandig-staan. &#8212; 6e Zooals het kenbeeld geabstraheerd wordt van de stof; zoo b. v. ontvangen de zintuigen de gelijkenis van een zintuigelijk waarneembaar ding; doch hier ontbreekt gelijkheid in onstoffelijke enkelvoudigheid. &#8212; 7e Zooals de gedachte den wil aanzet; doch dit geschiedt in de tijd. &#8212; 8e Zooals een gedaanteverandering, b. v. zooals het brons tot een beeld wordt omgewerkt, die gedaanteverandering is stoffelijk. &#8212; 9e Zooals de beweging uit den beweger voortkomt; maar dit sluit oorzaak en uitwerksel in. &#8212; 10e Zooals de soorten uit de geslachten worden afgeleid, dit echter komt aan God niet toe. Immers, &#171; Vader &#187; wordt niet van den Zoon gezegd, zooals geslacht van de soort. &#8212; 11e Zooals een uitgedacht plan wordt uitgewerkt, b. v. zooals een kunst&#173; werk wordt uitgevoerd naar de opvatting in den geest van den kunstenaar. &#8212; 12e Zooals iets geboren wordt, b. v. een mensch uit zijn vader; doch hier is er opeenvolging van tijd. &#8212; Het is dus duidelijk: op welke manier ook iets uit iets anders voortkomt, altijd ontbreekt er gelijkheid, &#8217;t zij in natuur, t zij in duur. Zoo dus de Zoon van den Vader voortkomt, dan volgt daaruit dat de Zoon of wel minder is dan de Vader, of wel na Hem komt, ofwel allebei. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>2</articulus>
  <type>arg</type>
  <index>2</index>
  <reference>1.42.2.arg</reference>
  <nl>Al wat uit iets anders voortkomt heeft een beginsel. Welnu niets wat eeuwig is, heeft een beginsel. Dus, noch de Zoon noch de Heilige Geest is eeuwig. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>2</articulus>
  <type>arg</type>
  <index>3</index>
  <reference>1.42.2.arg</reference>
  <nl>Al wat vergaat houdt op te zijn. Dus al wat voortgebracht wordt vangt aan te zijn; immers iets wordt voortgebracht opdat het zou zijn. De Zoon nu werd door den Vader voortgebracht.  Dus begint Hij te zijn en is Hij niet mede-eeuwig met den Vader. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>2</articulus>
  <type>arg</type>
  <index>4</index>
  <reference>1.42.2.arg</reference>
  <nl>Indien de Zoon voortgebracht wordt door den Vader, dan wordt Hij of wel altijd voortgebracht of wel op een bepaald oogenblik. Dat Hij altijd wordt voortgebracht is onaannemelijk; immers wanneer iets wordt voortgebracht is het onvolmaakt, zooals blijkt in de dingen die bestaan uit opeenvolging van bestanddeelen en altijd in wording zijn, zooals tijd en beweging. De Zoon werd dus voortgebracht op een bepaald oogenblik. V&#243;&#243;r dit oogenblik dus was de Zoon niet. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>2</articulus>
  <type>sc</type>
  <index>1</index>
  <reference>1.42.2.sc</reference>
  <nl>Daartegenover staat echter dat Athanasius zegt (in zijn Symbolum) : &#171; De drie personen zijn heel en al mede-eeuwig met elkaar &#187;. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>2</articulus>
  <type>co</type>
  <index>1</index>
  <reference>1.42.2.co</reference>
  <nl>We moeten aannemen dat de Zoon medeeeuwig is met den Vader. Dit blijkt uit de volgende beschouwing.  Dat iets wat door een beginsel het aanzijn heeft na het beginsel komt, kan twee redenen hebben. De eene van den kant van het werkend beginsel, de andere van den kant van de werking. Vooreerst van den kant van het werkend beginsel dat of wel uit vrijen wil of wel uit natuuraandrang handelt. In het eerste geval komt iets na zijn beginsel, wegens de vrije keuze van het tijdstip. Immers, evenals een beginsel dat uit vrijen wil handelt de macht heeft om den vorm dien hij aan het uitwerksel wil mededeelen uit te kiezen, zooals boven gezegd werd (41e Kw., 2e Art.), evenzoo ligt het in zijn macht het tijdstip vast te stellen waarop hij het uitwerksel zal voortbrengen. In het tweede geval, nl. wanneer het werkend beginsel uit natuuraandrang handelt, komt iets na zijn beginsel, omdat het werkend beginsel niet altijd van het begin af over zijn natuurlijke werkkracht in haar volkomenheid beschikt, maar enkel na eenigen tijd; zoo b. v. kan de mensch van het begin af niet telen.  Van den kant der werking beschouwd, kan datgene wat van een beginsel voortkomt, niet tegelijkertijd bestaan met zijn beginsel, omdat de werking een opeenvolging insluit. Toegegeven nu dat een werkend beginsel bij den aanvang van zijn bestaan een zulkdanige werking zou daarstellen, toch kan het uitwerksel niet op dit zelfde oogenblik bestaan, maar wel op het oogenblik waarop de werking haar eindterm bereikt. Uit het voorgaande (41e Kw., 2e Art.) nu blijkt dat de Vader den Zoon niet voortbrengt door wil maar door natuur; evenzoo blijkt dat de natuur van den Vader van eeuwigheid af volmaakt is, en tevens dat de daad waardoor de Vader den Zoon voortbrengt geen opeenvolging insluit, want zoo zou de Zoon opeenvolgenderwijze voortgebracht en zijn voortbrenging stoffelijk en met verandering gepaard zijn, wat onmogelijk is. Wij besluiten dus dat om &#8217;t even op welk oogenblik de Vader was, ook de Zoon was. En zoo is de Zoon mede-eeuwig met den Vader en insgelijks de Heilige Geest met beiden. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>2</articulus>
  <type>ad</type>
  <index>1</index>
  <reference>1.42.2.ad</reference>
  <nl>Zooals Augustinus het zegt in zijn boek Over de Woorden van den Heer (38e Serm., 6e en 10e H.), is er in de schepselen geen enkele wijze van voortkomst die op volmaakte wijze de goddelijke voortbrenging voorstelt. Daarom moeten wij een gelijkenis vinden door samenvoeging van verschillende wijzen, opdat de eene eenigszins zou aanvullen wat aan de andere ontbreekt. Hierom zegt de Kerkvergadering van Ephese: &#171; De Luister verkondige u dat de Zoon sedert alle tijden mede-eeuwig is met den Vader; het Woord toone u de onlijdelijkheid van zijn geboorte; de naam &#171; Zoon &#187; geve u de medezelfstandigheid te kennen &#187;. Onder al deze voorstellingen echter is de voortkomst van het woord uit het verstand de volmaaktste weergave van de voortbrenging in God; het woord komt immers met na datgene waarvan het voortkomt, tenzij in een verstand dat overgaat van potentie tot akt; dit echter kan van God niet gezegd worden. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>2</articulus>
  <type>ad</type>
  <index>2</index>
  <reference>1.42.2.ad</reference>
  <nl>Eeuwigheid sluit wel beginsel naar duur uit, maar niet beginsel naar oorsprong. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>2</articulus>
  <type>ad</type>
  <index>3</index>
  <reference>1.42.2.ad</reference>
  <nl>Elk vergaan is een verandering; al het vergaande vangt daarom aan niet te zijn en houdt op te zijn. De goddelijke voortbrenging echter is geen verandering, zooals boven gezegd werd (27e Kw., 2e Art.). Vandaar dat de Zoon altijd voortgebracht wordt en de Vader altijd voortbrengt. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>2</articulus>
  <type>ad</type>
  <index>4</index>
  <reference>1.42.2.ad</reference>
  <nl>Tijd sluit iets ondeelbaars in, het oogenblik, en iets dat duurt, de tijd. In de eeuwigheid daarentegen is het ondeelbare altijd in rust, zooals boven gezegd werd (10e Kw., 2e Art., Antw. op de 1e B. en 4e Art., Antw. op de 2e B.). De voortbrenging van den Zoon nu geschiedt niet in het tijdelijke &#171; nu &#187;, en ook niet in den tijd, maar in eeuwigheid. Om dan de tegenwoordigheid en de onafgebroken duur van de eeuwigheid uit te drukken, kan men met Origenes zeggen dat de Zoon &#171; altijd geboren wordt &#187;. Nochtans is het juister met Gregorius en Augustinus Hem &#171; altijd geboren &#187; te noemen, om door het woord &#171; altijd &#187; de onafgebroken duur van de eeuwigheid en door de term &#171; geboren &#187; de volmaaktheid van den voortgebrachte uit te drukken. Zoo dus is de Zoon niet onvolmaakt en &#171; een oogenblik dat Hij niet was &#187;, zooals Arius zegde, was er nooit. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>3</articulus>
  <type>arg</type>
  <index>1</index>
  <reference>1.42.3.arg</reference>
  <nl>Men beweert dat er tusschen de goddelijke Personen geen orde in natuur bestaat. Al wat is in de Godheid is of wel wezenheid of wel persoon of wel kenmerk. Welnu, orde in natuur beduidt niet de wezenheid en is niet een van de Personen en evenmin een kenmerk. Dus bestaat er in de Godheid geen orde in natuur. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>3</articulus>
  <type>arg</type>
  <index>2</index>
  <reference>1.42.3.arg</reference>
  <nl>In alle dingen waarin orde in natuur bestaat, gaat het eene het andere vooraf, ten minste naar natuur en begrip. Welnu, in de goddelijke Personen &#171; is er noch v&#243;&#243;r noch na &#187;, zooals Athanasius het zegt (in zijn Symbolum). In de goddelijke Personen dus bestaat er geen orde in natuur. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>3</articulus>
  <type>arg</type>
  <index>3</index>
  <reference>1.42.3.arg</reference>
  <nl>Al wat geordend is, is onderscheiden. Welnu, in de Godheid is de natuur niet onderscheiden. Dus is zij ook niet geordend. Bijgevolg bestaat hier geen orde in natuur. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>3</articulus>
  <type>arg</type>
  <index>4</index>
  <reference>1.42.3.arg</reference>
  <nl>De goddelijke natuur is Gods wezenheid. Welnu, men zegt niet dat er in de Godheid orde in wezenheid bestaat. Dus ook geen orde in natuur. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>3</articulus>
  <type>sc</type>
  <index>1</index>
  <reference>1.42.3.sc</reference>
  <nl>Daartegenover staat dat overal waar niet-geordende veelheid is, verwarring bestaat. Welnu, in de goddelijke Personen bestaat geen verwarring, zooals Athanasius het zegt (t. a. pl.). Dus is daar orde. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>3</articulus>
  <type>co</type>
  <index>1</index>
  <reference>1.42.3.co</reference>
  <nl>Men spreekt van orde met het oog op een beginsel. Beginsel nu kan veel beteekenissen hebben, b. v. beginsel van ligging: het punt; beginsel van kennis: het beginsel in de bewijsvoering; beginsel naar de verschillende oorzaken in &#8217;t bijzonder.  Evenzoo heeft &#171; orde &#187; meerdere beteekenissen. In de Godheid nu spreken wij van een beginsel naar oorsprong dat alle eerder-zijn uitsluit, zooals boven gezegd werd (33e Kw., 1e Art., Antw. op de 3e B.). Bijgevolg moet daar orde in oorsprong bestaan die &#171; eerder-zijn &#187; uitsluit. Deze orde wordt, naar Augustinus&#8217; woord (Tegen Maximinus, 2e B., 14e H.), &#171; orde in natuur &#187; genoemd, &#171; Waardoor de eene niet eerder dan de andere, maar uit den andere is &#187;. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>3</articulus>
  <type>ad</type>
  <index>1</index>
  <reference>1.42.3.ad</reference>
  <nl>Orde in natuur beduidt het kenmerk van oorsprong in &#8217;t algemeen, niet echter in 't bijzonder. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>3</articulus>
  <type>ad</type>
  <index>2</index>
  <reference>1.42.3.ad</reference>
  <nl>Wanneer in de geschapen dingen datgene wat uit een beginsel voortkomt, in duur gelijk is aan zijn beginsel, toch is het ding dat beginsel is eerder, zoo naar de natuur als naar het begrip. Indien men echter de oorzaak en wat veroorzaakt wordt, het beginsel en wat hieruit voortkomt, in hun betrekking tot elkaar beschouwt, dan blijkt het dat de termen van die betrekking naar natuur en begrip gelijktijdig zijn, voor zoover de eene in de begripsbepaling van de andere besloten ligt. In de Godheid echter zijn de betrekkingen zelf personen die zelfstandig staan in &#233;&#233;n natuur. Noch van den kant van de natuur, noch van den kant van de betrekkingen dus, kan &#233;&#233;n persoon eerder zijn dan een ander, zelfs niet naar natuur of begrip. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>3</articulus>
  <type>ad</type>
  <index>3</index>
  <reference>1.42.3.ad</reference>
  <nl>Orde in natuur zegt niet ordening van de natuur zelf, maar orde in de goddelijke Personen naar hun natuurlijken oorsprong. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>3</articulus>
  <type>ad</type>
  <index>4</index>
  <reference>1.42.3.ad</reference>
  <nl>Naar het begrip ligt &#171; beginsel &#187; eenigszins besloten in het begrip &#171; natuur &#187;, niet echter in het begrip &#171; wezenheid &#187;. En daarom wordt de orde in oorsprong juister orde in natuur genoemd dan wel orde in wezenheid. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>4</articulus>
  <type>arg</type>
  <index>1</index>
  <reference>1.42.4.arg</reference>
  <nl>Men beweert dat de Zoon in grootte aan den Vader niet gelijk is. Zooals we lezen bij Joannes (14, 28) zegt de Zoon immers zelf: &#171; De Vader is grooter dan Ik &#187;. En de Apostel zegt, in den Eersten Brief aan de Korinthi&#235;rs (15, 28) : &#171; De Zoon zelf zal onderworpen zijn aan Dengene die Hem alles onderwierp &#187;. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>4</articulus>
  <type>arg</type>
  <index>2</index>
  <reference>1.42.4.arg</reference>
  <nl>Het vaderschap behoort tot de waardigheid van den Vader.  Welnu het vaderschap komt niet aan den Zoon toe. Dus heeft de Zoon niet alle waardigheid die de Vader heeft. Dus is Hij in grootte niet gelijk aan den Vader. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>4</articulus>
  <type>arg</type>
  <index>3</index>
  <reference>1.42.4.arg</reference>
  <nl>Overal waar geheel en deelen bestaan, zijn een grooter aantal deelen iets grooter dan &#233;&#233;n deel of een kleiner aantal; zoo zijn drie menschen iets grooters dan twee of een. Het lijkt nu dat in de Godheid een universeel geheel bestaat en ook deelen. Want in &#171; betrekking &#187; en &#171; kenmerk &#187; liggen verscheidene kenmerken besloten. Daar er nu drie kenmerken zijn in den Vader en slechts twee in den Zoon, schijnt het wel dat de Zoon niet gelijk is aan den Vader. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>4</articulus>
  <type>sc</type>
  <index>1</index>
  <reference>1.42.4.sc</reference>
  <nl>Daartegenover echter staat wat we lezen in den Brief aan de Philippenzen (2, 6) : &#171; Die zijn gelijkheid met God niet hebzuchtig als een roofgoed vasthield &#187;. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>4</articulus>
  <type>co</type>
  <index>1</index>
  <reference>1.42.4.co</reference>
  <nl>Dat de Zoon aan den Vader gelijk is in grootte moeten we noodzakelijkerwijze aanvaarden. Gods grootte immers is niets anders dan de volmaaktheid van zijn natuur. In vaderschap nu en zoonschap, naar het begrip beschouwd, ligt besloten dat de zoon, door de voortbrenging, tot het bezit komt van de natuur die in den vader is, op even volmaakte wijze als de vader.  Daar echter de voortbrenging bij menschen verandering insluit van iets dat van potentie tot akt overgaat, is een menschenzoon niet van het begin af gelijk aan den vader die voortbrengt; doch door natuurlijken groei wordt hij tot gelijkheid gevoerd, tenzij het zich anders voordoet wegens een tekort in het voortbrengend beginsel.  Uit het voorgaande nu (27e Kw., 2e Art., 33e Kw., 2e Art., Antw. op de 3e en 4e B. en 3e Art.) blijkt dat er in God eigenlijk en waarachtig vaderschap en zoonschap bestaat. Ook mag men niet zeggen dat de kracht van God den Vader faalde bij het v&#243;&#243;rtbrengen; evenmin dat de Zoon Gods opvolgenderwijze en door verandering zijn volmaaktheid bereikte. Dus moet men noodzalijk aannemen dat Hij van alle eeuwigheid af in grootte aan den Vader gelijk was. Daarom zegt Hilarius in het boek Over de Kerkvergaderingen (n. 73) : &#171; Neem alle lichamelijke zwakheid weg, neem de wording weg van de ontvangenis, verwijder de smarten en al wat uit menschelijke zwakte voortspruit, en ieder zoon is, uit kracht van zijn natuurlijke geboorte, aan zijn vader gelijk, daar zijn natuur op die van zijn vader gelijkt &#187;. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>4</articulus>
  <type>ad</type>
  <index>1</index>
  <reference>1.42.4.ad</reference>
  <nl>Die woorden moeten verstaan worden van Christus&#8217; menschelijke natuur, door dewelke Hij minder is dan de Vader en aan Hem onderworpen. Door de goddelijke natuur echter is Hij aan den Vader gelijk. En dit zegt Athanasius (in zijn Symbolum) : &#171; Gelijk aan den Vader door de Godheid, minder dan de Vader door de menschheid &#187;. Of zooals Hilarius zegt in het 9e boek Over de Drievuldigheid (n. 54) : &#171; Grooter is de Vader omdat Hij gezag heeft als Gever; maar niet kleiner is Hij aan wie hetzelfde zijn gegeven wordt &#187;. En in zijn boek Over de Kerkvergaderingen (n. 79) zegt hij: &#171; De onderwerping van den Zoon is eerbiedige liefde die tot de natuur behoort, &#8212; d. i. een erkenning van het vaderlijk gezag, &#8212; de onderwerping echter van de schepselen is een onvolmaaktheid van het geschapen zijn &#187;. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>4</articulus>
  <type>ad</type>
  <index>2</index>
  <reference>1.42.4.ad</reference>
  <nl>We spreken van gelijkheid met het oog op de grootte. Grootte nu in de Godheid beduidt volmaaktheid in natuur, zooals gezegd werd (in de Leerstelling en 1e Art., Antw. op de 1e B.), en behoort tot de wezenheid. We spreken dus van gelijkheid en gelijkenis in God met het oog op de wezenseigenschappen; doelend echter op het onderscheid van de betrekkingen, kan men niet van ongelijkheid of ongelijkvormigheid spreken. Daarom zegt Augustinus in zijn boek Tegen Maximinus (2e B., 18e H.) : &#171; Vraagt men naar den oorsprong, dan zegt men: van wie is deze? Vraagt men naar de gelijkheid, dan zegt men: van welke hoedanigheid of hoe groot is deze? &#187; Het vaderschap is dus de waardigheid van den Vader, zooals het zijn wezenheid is. Waardigheid is inderdaad iets absoluut en hoort tot de wezenheid. Evenals dus dezelfde wezenheid die in den Vader het vaderschap is en in den Zoon het zoonschap, evenzoo is dezelfde waardigheid die in den Vader het vaderschap is, in den Zoon het zoonschap. Men spreekt dus waarheid wanneer men zegt dat al wat de Vader aan waardigheid heeft, ook den Zoon toekomt. Toch volgt daaruit niet: Aan den Vader komt het vaderschap toe, dus ook aan den Zoon. Zoo immers wordt het &#171; quid &#187; (wat zelfstandigheid beduidt), in de redeneering vervangen door &#171; ad aliquid &#187; (wat betrekking zegt). Wezenheid en waardigheid zijn immers dezelfde in den Vader en den Zoon, maar in den Vader zeggen zij betrekking van Hem die geeft, in den Zoon betrekking van Hem die ontvangt. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>4</articulus>
  <type>ad</type>
  <index>3</index>
  <reference>1.42.4.ad</reference>
  <nl>De betrekking in de Godheid is niet een universeel geheel, ofschoon ze van de verscheidene betrekkingen wordt gezegd. Al de betrekkingen immers zijn &#233;&#233;n door wezenheid en zijn, en dit is strijdig met het begrip van het universeele, waarvan de deelen een onderscheiden zijn hebben. En eveneens is de persoon, zooals boven gezegd werd (33e Kw., 4e Art., Antw. op de 3e B.), niet een universeel in de Godheid. Daarom zijn al de betrekkingen samen niet iets grooters dan &#233;&#233;ne betrekking alleen, en al de personen samen niet iets grooters dan &#233;&#233;n persoon alleen, aangezien de goddelijke natuur, in heel haar volmaaktheid, in ieder persoon is. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>5</articulus>
  <type>arg</type>
  <index>1</index>
  <reference>1.42.5.arg</reference>
  <nl>Men beweert dat de Zoon niet in den Vader is, en omgekeerd de Vader niet in den Zoon. In het 4e Boek van de Physica (3e H., n. 1) zegt immers de Wijsgeer dat een ding in een ander kan zijn op acht verschillende wijzen. Wanneer men dan elke wijze afzonderlijk beschouwt, blijkt het dat de Zoon op geen enkele wijze in den Vader is, en omgekeerd. Dus is de Zoon niet in den Vader, en andersom. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>5</articulus>
  <type>arg</type>
  <index>2</index>
  <reference>1.42.5.arg</reference>
  <nl>Niets is in datgene waarvan het uitgaat. Welnu van alle eeuwigheid af is de Zoon van den Vader uitgegaan, naar het woord van Michaeas (5, 2) : &#171; Zijn uitgaan was in het begin, van af de dagen der eeuwigheid &#187;. Dus is de Zoon niet in den Vader. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>5</articulus>
  <type>arg</type>
  <index>3</index>
  <reference>1.42.5.arg</reference>
  <nl>Tegengestelde dingen zijn niet in elkaar. Welnu de Zoon en de Vader zijn in betrekkingsverhouding aan elkaar tegengesteld.  Dus kan de eene niet in den anderen zijn. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>5</articulus>
  <type>sc</type>
  <index>1</index>
  <reference>1.42.5.sc</reference>
  <nl>Daartegenover staat echter wat we lezen bij Joannes (14, 10) : &#171; Ik ben in den Vader en de Vader is in Mij &#187;. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>5</articulus>
  <type>co</type>
  <index>1</index>
  <reference>1.42.5.co</reference>
  <nl>In den Vader en den Zoon kunnen wij drie dingen beschouwen: wezenheid, betrekking en oorsprong, en door elk dezer drie is de Zoon in den Vader en andersom. Door de wezenheid immers is de Vader in den Zoon, daar de Vader zijn wezenheid is en zijn wezenheid meedeelt aan den Zoon zonder hierdoor eenige verandering te ondergaan. Aangezien de wezenheid van den Vader in den Zoon is, volgt daaruit dat de Vader in den Zoon is. En daar ook de Zoon zijn wezenheid is, volgt hieruit dat Hij in den Vader is, in wien zijn wezenheid is. Dit zegt Hilarius in het 5e boek Over de Drievuldigheid (n. 37 en 38) : &#171; Door een onveronderlijken God voort te brengen, handelt God, die onveronderlijk is, om zoo te zeggen volgens zijn natuur. En zoo vatten we de goddelijke natuur in Hem op als zelfstandig-staande, daar God in God is &#187;. &#8212; Ook wanneer men de betrekking beschouwt, is het duidelijk dat de tegengestelde termen ervan naar het begrip elkaar insluiten. &#8212; Insgelijks wat de oorsprong betreft is het klaar dat het verstandswoord niet naar buiten uit voortkomt, maar in den kenner blijft. Ook datgene wat door het woord wordt uitgedrukt ligt besloten in het woord. &#8212; Dezelfde redenen gelden eveneens voor den Heiligen Geest. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>5</articulus>
  <type>ad</type>
  <index>1</index>
  <reference>1.42.5.ad</reference>
  <nl>Wat we bij de schepselen aantreffen is niet toereikend om goddelijke dingen voor te stellen. Daarom is naar geen enkele van de wijzen die de Wijsgeer opsomt, de Zoon in den Vader, of andersom. De wijze nochtans, volgens welke een ding in het beginsel is waaruit het voortkomt, benadert nog het meest deze goddelijke werkelijkheid. Bij de schepselen nochtans zal er nooit eenheid in wezenheid bestaan tusschen het beginsel en datgene wat uit het beginsel voortkomt. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>5</articulus>
  <type>ad</type>
  <index>2</index>
  <reference>1.42.5.ad</reference>
  <nl>De Zoon gaat van den Vader uit door een inwendig voortkomen, zooals het woord van den geest uitgaat en in hem blijft.  Daarom moet men dit uitgaan in de Godheid opvatten naar het onderscheid van de betrekkingen alleen, en geenszins naar om 't even welken afstand in wezenheid. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>5</articulus>
  <type>ad</type>
  <index>3</index>
  <reference>1.42.5.ad</reference>
  <nl>De Vader en de Zoon zijn aan elkaar tegengesteld naar de betrekkingen en niet naar de wezenheid. De tegengestelde termen in een betrekking echter liggen in elkaar besloten, zooals gezegd werd (in de Leerstelling). </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>6</articulus>
  <type>arg</type>
  <index>1</index>
  <reference>1.42.6.arg</reference>
  <nl>Men beweert dat de Zoon in macht aan den Vader niet gelijk is. We lezen immers bij Joannes (5, 19) : &#171; Niets kan de Zoon doen uit zichzelf, maar alleen wat Hij den Vader ziet doen &#187;. De Vader echter kan uit zichzelf handelen. Dus is de Vader grooter in macht dan de Zoon. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>6</articulus>
  <type>arg</type>
  <index>2</index>
  <reference>1.42.6.arg</reference>
  <nl>De macht van hem die beveelt en onderricht is grooter dan de macht van hem die gehoorzaamt en luistert. Welnu de Vader beveelt aan den Zoon, naar het woord van Joannes (14, 31) : &#171; Gelijk de Vader Mij bevolen heeft, zoo doe ik &#187;. De Vader onderricht ook den Zoon, zooals Joannes zegt (5, 20) : &#171; De Vader heeft den Zoon lief, en laat Hem alles zien wat Hij doet &#187;. Ook luistert de Zoon, zooals wij lezen bij Joannes (5, 30) : &#171; Zooals ik hoor, oordeel ik &#187;. Dus is de Vader grooter in macht dan de Zoon. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>6</articulus>
  <type>arg</type>
  <index>3</index>
  <reference>1.42.6.arg</reference>
  <nl>Het hoort tot de almacht van den Vader een Zoon te kunnen voortbrengen aan Hem gelijk. In het boek Tegen Maximinus (2e B., 7e H .) zegt Augustinus immers: &#171; Indien de Vader zijn gelijke niet kan voortbrengen, waar blijft dan zijn almacht? &#187; Welnu de Zoon kan geen Zoon voortbrengen, zooals boven werd aangetoond (41e Kw., 6e Art., Antw. op de 1e en 2e B.). Dus kan de Zoon niet al wat de Vader door zijn almacht vermag. Dus is Hij aan Hem in macht niet gelijk. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>6</articulus>
  <type>sc</type>
  <index>1</index>
  <reference>1.42.6.sc</reference>
  <nl>Daartegenover staat echter wat we lezen bij Joannes (3, 19) : &#171; Al wat de Vader doet, dat doet ook de Zoon eveneens &#187;. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>6</articulus>
  <type>co</type>
  <index>1</index>
  <reference>1.42.6.co</reference>
  <nl>Het is noodzakelijk te aanvaarden dat de Zoon in macht aan den Vader gelijk is. De macht om te handelen volgt immers de volmaaktheid in natuur. Hoe volmaakter de natuur, hoe grooter de macht om te handelen, ook bij de schepselen.  Het goddelijk Vaderschap en Zoonschap nu eischen uiteraard gelijkheid van Zoon en Vader in grootte, d. i. in natuur-volmaaktheid, zooals boven werd aangetoond (4e Art.). Daaruit volgt dus dat de Zoon in macht aan den Vader gelijk is. &#8212; En dezelfde reden geldt voor den Heiligen Geest ten opzichte van beiden. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>6</articulus>
  <type>ad</type>
  <index>1</index>
  <reference>1.42.6.ad</reference>
  <nl>Door de woorden: &#171; De Zoon kan uit zichzelf niets doen &#187;, wordt aan den Zoon geen macht onttrokken die de Vader heeft, want onmiddellijk wordt eraan toegevoegd: &#171; Al wat de Vader doet, dat doet ook de Zoon eveneens &#187;. Hierdoor wordt enkel aangetoond dat de Zoon zijn macht ontvangt van den Vader, van wie Hij ook zijn natuur ontvangt. Daarom zegt Hilarius in het 9e boek Over de Drievuldigheid (n. 48) : &#171; De eenheid van de goddelijke natuur is van zulken aard dat de Zoon niet uit zichzelf handelt, hoewel door zichzelf &#187;. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>6</articulus>
  <type>ad</type>
  <index>2</index>
  <reference>1.42.6.ad</reference>
  <nl>Wanneer gezegd wordt dat de Vader aan den Zoon alles laat zien en de Zoon den Vader aanhoort, dan bedoelt men daarmee alleen dat de Vader aan den Zoon de wetenschap meedeelt, zooals ook de wezenheid. Evenzoo moet het bevel van den Vader worden verklaard: van alle eeuwigheid gaf Hij aan den Zoon de kennis van wat Hem te doen stond en den wil om dit te doen.  &#8212; Deze teksten worden echter veel klaarder wanneer wij ze met Christus&#8217; menschelijke natuur in verband brengen. </nl>
  </lemma>
<lemma>
    <liber>1</liber>
  <quaestio>42</quaestio>
  <articulus>6</articulus>
  <type>ad</type>
  <index>3</index>
  <reference>1.42.6.ad</reference>
  <nl>Evenals dezelfde wezenheid in den Vader het vaderschap is, en in den Zoon het zoonschap, evenzoo is het ook dezelfde macht waardoor de Vader voortbrengt en waardoor de Zoon wordt voortgebracht. Daaruit blijkt dus dat al wat de Vader kan, ook de Zoon vermag. Hieruit volgt echter niet dat de Zoon kan voortbrengen, maar het &#171; quid &#187;, dat zelfstandigheid beduidt, wordt in de redeneering vervangen door &#171; ad aliquid &#187;, wat betrekking uitdrukt. Want voortbrenging in God zegt betrekking.  De Zoon heeft dus dezelfde almacht als de Vader, doch met een andere betrekking. Immers zooals ze aan den Vader toekomt, beduidt ze Hem die geeft, en dit wordt uitgedrukt wanneer men zegt dat Hij kan voortbrengen. Aan den Zoon komt ze toe als aan Hem die ontvangt, en dit wordt uitgedrukt wanneer men zegt dat Hij kan voortgebracht worden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus />
  <type>pr</type>
  <index>1</index>
  <reference>1.43.pr</reference>
  <nl>Nu beschouwen we de zending van de goddelijke Personen.  Hieromtrent stellen we acht vragen: 1e) Komt het toe aan een goddelijken Persoon gezonden te worden? 2e) Is de zending eeuwig of geschiedt ze alleen in den tijd? 3e) Waardoor wordt de goddelijke Persoon op onzichtbare wijze gezonden? 4e) Komt het aan elken Persoon toe gezonden te worden? 5e) Wordt de Zoon zoowel als de Heilige Geest op onzichtbare wijze gezonden? 6e) Tot wie wordt die onzichtbare zending gericht? 7e) Over de zichtbare zending. 8e) Zendt een Persoon zichzelf hetzij op zichtbare, hetzij op onzichtbare wijze? </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>1</articulus>
  <type>arg</type>
  <index>1</index>
  <reference>1.43.1.arg</reference>
  <nl>Men beweert dat het aan een goddelijken Persoon niet toekomt gezonden te worden. Hij die gezonden wordt is minder dan degene die zendt. Welnu de eene goddelijke Persoon is niet minder dan de andere. Dus wordt de eene goddelijke Persoon niet door den anderen gezonden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>1</articulus>
  <type>arg</type>
  <index>2</index>
  <reference>1.43.1.arg</reference>
  <nl>Wat gezonden wordt is afgescheiden van den zender. Daarom zegt Hieronymus, in zijn Commentaar op Ezechi&#235;l (3e B., bij H. 16, v. 53-54) : &#171; Wat vereenigd is en in &#233;&#233;n lichaam verbonden, kan niet gezonden worden &#187;. Welnu in de goddelijke Personen &#171; is er niets afscheidbaar &#187;, zooals Hilarius zegt (Over de Drievuldigheid, 7e B., n. 39). Dus wordt de eene Persoon niet door den anderen gezonden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>1</articulus>
  <type>arg</type>
  <index>3</index>
  <reference>1.43.1.arg</reference>
  <nl>Al wie gezonden wordt vertrekt van de eene plaats en begeeft zich naar een nieuwe plaats. Aan een goddelijken Persoon echter komt zoo iets niet toe, daar Hij overal is. Dus komt het aan een goddelijken Persoon niet toe gezonden te worden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>1</articulus>
  <type>sc</type>
  <index>1</index>
  <reference>1.43.1.sc</reference>
  <nl>Daartegenover staat echter wat we lezen bij Joannes (8, 16) : &#171; Alleen ben Ik niet, maar Ik en die Mij gezonden heeft, de Vader &#187;. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>1</articulus>
  <type>co</type>
  <index>1</index>
  <reference>1.43.1.co</reference>
  <nl>Het begrip zending bevat twee dingen: het eene is de verhouding van den gezondene tot hem door wien hij gezonden wordt; het andere, de verhouding van den gezondene tot den eindterm waarheen hij gezonden wordt. Uit het feit nu dat iemand gezonden wordt blijkt dat de gezondene eenigerwijze  voortkomt van hem die zendt, hetzij door bevel, zooals de heer zijn dienstbode zendt, hetzij door raadgeving, zooals men zegt dat de raadsman den koning ten oorlog zendt, hetzij door oorsprong, zooals men zegt dat de bloem door den boom uitgezonden wordt. Ook is het duidelijk dat de gezondene zich op zulke wijze verhoudt tot den eindterm waarheen hij gezonden wordt, dat hij aanvangt op eenigerlei wijze daar te zijn, of wel omdat hij daar waar hij gezonden wordt &#233;&#233;rst heelemaal niet was, of wel omdat hij er aanvangt te zijn zooals hij er te voren niet was. Aan een goddelijken Persoon dus kan de zending toekomen voor zoover zij eenerzijds insluit dat de gezondene uit den zender voortkomt door oorsprong, anderzijds dat de gezondene ergens een nieuwe bestaanswijze krijgt. Zoo wordt van den Zoon dat Hij in de wereld gezonden is door den Vader, voor Hij aanving op zichtbare wijze op aarde te zijn door het vleesch dat Hij aannam; nochtans &#171; was Hij te voren in de wereld &#187;, zooals Joannes zegt (1, 10). </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>1</articulus>
  <type>ad</type>
  <index>1</index>
  <reference>1.43.1.ad</reference>
  <nl>Zending behelst minderheid in den gezondene, voor zoover zij een voortkomen uit het zendend beginsel door bevel of raadgeving insluit. Want die beveelt is grooter en die raadt is wijzer. In de Godheid echter sluit zending enkel een voortkomst door oorsprong in, die, zooals boven gezegd werd (42e Kw., 4e en 6e Art.), aan de gelijkheid niets afdoet. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>1</articulus>
  <type>ad</type>
  <index>2</index>
  <reference>1.43.1.ad</reference>
  <nl>Wat z&#243;&#243; gezonden wordt dat het aanvangt te zijn waar het &#233;&#233;rst heelemaal niet was, wordt door zijn zending plaatselijk bewogen en moet dus plaatselijk afgescheiden zijn van den zender.  Dit gebeurt echter niet bij de zending van een goddelijken Persoon. Want zoomin als een gezonden goddelijke Persoon aanvangt te zijn waar hij eerst niet was, evenmin houdt Hij op te zijn waar Hij was. Zulke zending gebeurt dus zonder afscheiding; alleen behelst zij onderscheid naar oorsprong. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>1</articulus>
  <type>ad</type>
  <index>3</index>
  <reference>1.43.1.ad</reference>
  <nl>Deze tegenwerping gaat op voor de zending die geschiedt met verandering van plaats. In de Godheid is deze uitgesloten. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>2</articulus>
  <type>arg</type>
  <index>1</index>
  <reference>1.43.2.arg</reference>
  <nl>Men beweert dat de zending eeuwig kan zijn. Gregorius zegt immers (26e Homelie over het Evangelie) : &#171; Doordat de Zoon wordt voortgebracht, wordt Hij gezonden &#187;. Welnu de voortbrenging van den Zoon is eeuwig. Dus ook de zending. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>2</articulus>
  <type>arg</type>
  <index>2</index>
  <reference>1.43.2.arg</reference>
  <nl>Datgene waaraan in den tijd iets toekomt, verandert. Welnu, een goddelijke Persoon verandert niet. Dus geschiedt de zending van een goddelijken Persoon niet in den tijd, maar is eeuwig. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>2</articulus>
  <type>arg</type>
  <index>3</index>
  <reference>1.43.2.arg</reference>
  <nl>Zending sluit voortkomst in. Welnu de voortkomst van de goddelijke Personen is eeuwig. Dus ook de zending. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>2</articulus>
  <type>sc</type>
  <index>1</index>
  <reference>1.43.2.sc</reference>
  <nl>Daartegenover staat echter wat we lezen in den Brief aan de Galaten (4, 4) : &#171; Maar toen de tijd vervuld was, zond God zijn Zoon &#187;. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>2</articulus>
  <type>co</type>
  <index>1</index>
  <reference>1.43.2.co</reference>
  <nl>Bij de namen die den oorsprong van de goddelijke Personen betreffen, moet men een verschil op &#8217;t oog houden. Sommigen immers sluiten in hun beteekenis alleen een verhouding tot het beginsel in, zooals &#171; voortkomst &#187; en &#171; uitgang &#187;.  Sommigen daarentegen sluiten niet alleen een verhouding in tot het beginsel, maar wijzen tevens den eindterm aan. Eenige hiervan wijzen op een eeuwigen eindterm, zooals &#171; voortbrenging &#187; en &#171; aanademing &#187;. Want de voortbrenging is een voortkomst waardoor een goddelijke Persoon de goddelijke natuur ontvangt, en de aanademing, passief genomen, beduidt de voortkomst van de zelfstandig-staande Liefde. Anderen integendeel sluiten samen met de verhouding tot het beginsel een tijdelijke eindterm in, zooals &#171; zending &#187; en &#171; gave &#187;. Iets wordt immers gezonden opdat het ergens zou zijn, en iets wordt geschonken opdat iemand het zou bezitten.  Dat een schepsel nu een goddelijken Persoon bezit, of dat Deze in het schepsel een nieuwe bestaanswijze krijgt, gebeurt in den tijd. Daarom worden benamingen als zending en gave alleen in den tijd aan God toegekend, de voortbrenging echter en de aanademing alleen van eeuwigheid af. Maar de voortkomst en de uitgang worden aan God toegeschreven zoowel in eeuwigheid als in den tijd. Want van alle eeuwigheid af komt de Zoon voort om God te zijn, maar in den tijd komt Hij voort om ook mensch te zijn, naar de zichtbare zending, of ook nog om in den mensch te zijn, naar de onzichtbare zending. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>2</articulus>
  <type>ad</type>
  <index>1</index>
  <reference>1.43.2.ad</reference>
  <nl>Gregorius spreekt niet van de voortbrenging in den tijd door den Vader, maar door de Moeder. &#8212; Of wel wil hij te verstaan geven dat de Zoon kan gezonden worden juist omdat Hij van alle eeuwigheid voortgebracht is. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>2</articulus>
  <type>ad</type>
  <index>2</index>
  <reference>1.43.2.ad</reference>
  <nl>Niet om reden van een verandering in den goddelijken Persoon maar om een verandering in het schepsel is een goddelijke Persoon op nieuwe wijze in iemand aanwezig of bezit iemand Hem in den tijd, zooals ook om reden van een verandering in het schepsel God in den tijd Heer genoemd wordt. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>2</articulus>
  <type>ad</type>
  <index>3</index>
  <reference>1.43.2.ad</reference>
  <nl>Naar het begrip sluit zending niet alleen voortkomen van een beginsel in, maar wijst ook nog op den tijdelijken eindterm van dit voortkomen. Daarom geschiedt de zending alleen in den tijd. &#8212; of nog, zending sluit eeuwig voortkomen in en voegt er iets aan toe, nl. een uitwerksel in den tijd. Want de verhouding van een goddelijken Persoon tot zijn beginsel kan niet anders dan eeuwig zijn. Spreekt men dan van een dubbele voortkomst, een eeuwige en een tijdelijke, dan bedoelt men niet een dubbele verhouding tot het beginsel, maar enkel een dubbelen eindterm, een eeuwigen en een tijdelijken. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>3</articulus>
  <type>arg</type>
  <index>1</index>
  <reference>1.43.3.arg</reference>
  <nl>Men beweert dat de onzichtbare zending van een goddelijken Persoon niet geschiedt door de gave van heiligmakende genade alleen. Gezonden worden, voor een goddelijken Persoon, is hetzelfde als geschonken worden. Indien dan een goddelijke Persoon alleen door de gaven van heiligmakende genade gezonden wordt, zal die goddelijke Persoon niet zelf, maar alleen zijn gaven geschonken worden. Dit nu is de dwaling van hen die beweren dat niet de Heilige Geest maar zijn gaven geschonken worden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>3</articulus>
  <type>arg</type>
  <index>2</index>
  <reference>1.43.3.arg</reference>
  <nl>Het voortzetsel &#171; door &#187; (secundum) duidt op een oorzakelijklieidsverband. De goddelijke Persoon nu is er oorzaak van dat iemand de gave van heiligmakende genade bezit, en niet andersom.  Zoo lezen we immers in den Brief aan de Romeinen (5, 5) : &#171; De liefde van God is in onze harten uitgestort door den Heiligen Geest, die ons gegeven werd &#187;. Het is dus onjuist te zeggen dat de goddelijke Persoon door de gaven van heiligmakende genade gezonden wordt. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>3</articulus>
  <type>arg</type>
  <index>3</index>
  <reference>1.43.3.arg</reference>
  <nl>Volgens Augustinus in het 4e boek Over de Drievuldigheid (20e H.) &#171; zeggen we dat de Zoon gezonden wordt, wanneer we Hem in den tijd met ons verstand bereiken &#187;. Welnu we kennen den Zoon niet alleen door de heiligmakende genade, maar ook door de om-niet-gegeven genade, zooals door geloof en door wetenschap. Dus wordt de goddelijke Persoon niet gezonden door de heiligmakende genade alleen. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>3</articulus>
  <type>arg</type>
  <index>4</index>
  <reference>1.43.3.arg</reference>
  <nl>Rabanus zegt (in zijn Aanteekeningen bij de Brieven van S. Paulus, 11e B., bij den 1en Br. aan de Kor., 12e H., 11e v.) dat de Heilige Geest aan de Apostelen gegeven werd om mirakelen te doen. Dit nu is niet de gave van heiligmakende genade, maar een om-niet-gegeven genade. Dus wordt een goddelijke Persoon niet gegeven door de heiligmakende genade alleen. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>3</articulus>
  <type>sc</type>
  <index>1</index>
  <reference>1.43.3.sc</reference>
  <nl>Daartegenover staat echter dat Augustinus zegt in het 15e boek Over de Drievuldigheid (27e H.) : &#171; De Heilige Geest komt voort (in den tijd) om het schepsel te heiligen &#187;. Zending nu is een voortkomst in den tijd. Daar nu het schepsel niet geheiligd wordt tenzij door de heiligmakende genade, geschiedt bijgevolg de zending van den goddelijken Persoon niet tenzij door de heiligmakende genade. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>3</articulus>
  <type>co</type>
  <index>1</index>
  <reference>1.43.3.co</reference>
  <nl>Gezonden te worden komt toe aan een goddelijken Persoon doordat Hij in iemand een nieuwe bestaanswijze krijgt; gegeven te worden komt Hem toe, doordat iemand Hem bezit. Geen van beiden nu geschiedt tenzij door de heiligmakende genade. Er is immers een gewone wijze waarop God in alle dingen is door wezenheid, macht en tegenwoordigheid, zooals de oorzaak in de uitwerkselen die hare goedheid deelen. Boven deze gewone wijze bestaat er nog een bijzondere die aan het redelijk schepsel toekomt. Hierin immers is God aanwezig als het gekende in den kenner en het beminde in den minnaar. En daar het redelijk schepsel door zijn ken- en liefdedaad God zelf bereikt, zoo is God, door deze bijzondere wijze, niet slechts tegenwoordig in het schepsel, maar woont er in als in zijn tempel. Geen enkel uitwerksel dus, tenzij de heiligmakende genade, kan de voldoende reden zijn voor een nieuwe bestaanswijze van een goddelijken Persoon in het redelijk schepsel. De goddelijke Persoon wordt dus gezonden en komt voort in den tijd door de heiligmakende genade alleen. &#8212; Insgelijks alleen datgene wat wij vrijelijk kunnen gebruiken en genieten noemen wij ons bezit. Het vermogen nu om een goddelijken Persoon te genieten komt enkel van de heiligmakende genade. &#8212; Door de gave zelf van heiligmakende genade bezitten wij nochtans den Heiligen Geest en woont Hij in den mensch. Daarom wordt de Heilige Geest zelf geschonken en gezonden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>3</articulus>
  <type>ad</type>
  <index>1</index>
  <reference>1.43.3.ad</reference>
  <nl>Door de gave van de heiligmakende genade wordt het redelijk schepsel vervolmaakt niet alleen om de geschapen gave vrijelijk te kunnen gebruiken, maar ook om den goddelijken Persoon zelf te kunnen genieten. Bijgevolg geschiedt de onzichtbare zending door de gave van de heiligmakende genade, en wordt nochtans de goddelijke Persoon zelf geschonken. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>3</articulus>
  <type>ad</type>
  <index>2</index>
  <reference>1.43.3.ad</reference>
  <nl>De heiligmakende genade bereidt de ziel voor op het bezit van den goddelijken Persoon. Dit geeft men te verstaan, wanneer men zegt dat de Heilige Geest door de genadegave wordt geschonken. Nochtans komt de genadegave zelf van den Heiligen Geest en dit wordt bedoeld wanneer gezegd wordt &#171; dat de liefde Gods in onze harten is uitgestort door den Heiligen Geest &#187;. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>3</articulus>
  <type>ad</type>
  <index>3</index>
  <reference>1.43.3.ad</reference>
  <nl>Hoewel wij den Zoon kunnen kennen door andere uitwerkselen, toch woont Hij niet in ons noch bezitten wij Hem door die uitwerkselen. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>3</articulus>
  <type>ad</type>
  <index>4</index>
  <reference>1.43.3.ad</reference>
  <nl>Het uitwerken van mirakelen openbaart de heiligmakende genade, zooals ook de gave van voorzegging en gelijk welke om-niet-gegeven genade. Daarom wordt de om-niet-gegeven genade in den Eersten Brief aan de Korinthi&#235;rs (12, 7) &#171; een openbaring van den Heiligen Geest &#187; genoemd. Men zegt dus dat de Heilige Geest aan de Apostelen gegeven is om mirakelen te doen, omdat aan hen werd geschonken de heiligmakende genade samen met het openbarend teeken ervan. &#8212; Indien echter alleen het teeken van de heiligmakende genade gegeven werd zonder de genade, dan zou men niet zonder meer zeggen dat de Heilige Geest geschonken is, tenzij misschien met toevoeging van een bepaling: zooals men zegt dat aan iemand de Geest van prophetie of van mirakelen gegeven wordt voor zoover hij van den Heiligen Geest de kracht ontvangt om te propheteeren of mirakelen te doen. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>4</articulus>
  <type>arg</type>
  <index>1</index>
  <reference>1.43.4.arg</reference>
  <nl>Men beweert dat gezonden worden ook aan den Vader toekomt. Gezonden worden is voor een goddelijken Persoon gegeven worden. Welnu de Vader geeft zichzelf, daar men Hem niet kan bezitten tenzij Hij zichzelf geeft. Dus mag men zeggen dat de Vader zichzelf zendt. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>4</articulus>
  <type>arg</type>
  <index>2</index>
  <reference>1.43.4.arg</reference>
  <nl>Een goddelijke Persoon wordt gezonden door genade-inwoning. Welnu door de genade woont heel de Drievuldigheid in ons, naar Joannes' woord (14, 23) : &#171; Wij zullen tot hem komen, en ons verblijf bij hem nemen &#187;. Dus wordt iedere goddelijke Persoon gezonden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>4</articulus>
  <type>arg</type>
  <index>3</index>
  <reference>1.43.4.arg</reference>
  <nl>Buiten kenmerken en personen komt al wat aan &#233;&#233;n Persoon toekomt aan allen toe. Welnu, zending beteekent niet &#233;&#233;n Persoon; ook niet &#233;&#233;n kenmerk, aangezien er slechts vijf kenmerken zijn, zooals boven gezegd werd (32e Kw., 3e Art.). Bijgevolg komt het aan ieder Persoon toe gezonden te worden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>4</articulus>
  <type>sc</type>
  <index>1</index>
  <reference>1.43.4.sc</reference>
  <nl>Daartegenover staat echter dat Augustinus zegt, in het 2e boek Over de Drievuldigheid (5e H.) : &#171; Alleen over den Vader leest men nooit dat Hij gezonden is &#187;. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>4</articulus>
  <type>co</type>
  <index>1</index>
  <reference>1.43.4.co</reference>
  <nl>Zending, naar het begrip, sluit voortkomen uit een ander in en in God voortkomen door oorsprong, zooals boven gezegd werd (1e Art.). Daar nu de Vader uit geen ander voortkomt, komt het Hem geenszins toe gezonden te worden, doch alleen aan den Zoon en aan den Heiligen Geest; Die immers komen uit een ander voort. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>4</articulus>
  <type>ad</type>
  <index>1</index>
  <reference>1.43.4.ad</reference>
  <nl>Verstaat men &#171; geven &#187; als welwillende mededeeling van iets, dan mag men zeggen dat de Vader zichzelf geeft voor zoover Hij zich aan een schepsel als genietbaar welwillend meedeelt. Duidt het echter op het gezag van den gever ten opzichte van wat gegeven wordt, dan gaat het niet aan van een goddelijken Persoon te zeggen dat Hij gegeven en evenmin dat Hij gezonden wordt, tenzij Hij van een ander voortkomt. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>4</articulus>
  <type>ad</type>
  <index>2</index>
  <reference>1.43.4.ad</reference>
  <nl>Daar de Vader niet van een ander voorkomt, gaat het niet aan te zeggen dat Hij gezonden wordt, hoewel het uitwerksel van de genade ook van Hem komt, daar Hij door de heiligmakende genade inwoont evenals de Zoon en de H. Geest. En dit bedoelt Augustinus waar hij zegt, 4e boek Over de Drievuldigheid (20e H.) : &#171; Men zegt niet dat de Vader gezonden wordt, hoewel Hij in den tijd gekend is. &#187; Hij immers is niet door een ander of komt niet van een ander voort. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>4</articulus>
  <type>ad</type>
  <index>3</index>
  <reference>1.43.4.ad</reference>
  <nl>Voor zoover het begrip &#171; zending &#187; voortkomen uit den zender beduidt, sluit het in zijn beteekenis het kenmerk in, niet in &#8217;t bijzonder dit of dat kenmerk, maar in &#8217;t algemeen. Voortkomen uit een ander immers is aan twee kenmerken gemeen . </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>5</articulus>
  <type>arg</type>
  <index>1</index>
  <reference>1.43.5.arg</reference>
  <nl>Men beweert dat het aan den Zoon niet toekomt op onzichtbare wijze gezonden te worden. De onzichtbare zending van een goddelijken Persoon geschiedt immers door genadegaven. Welnu, alle genadegaven komen van den Heiligen Geest, volgens den Eersten Brief aan de Korinthi&#235;rs (12, 11): &#171; Dit alles werkt &#233;&#233;n en dezelfde Geest uit &#187;. Dus wordt alleen de Heilige Geest op onzichtbare wijze gezonden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>5</articulus>
  <type>arg</type>
  <index>2</index>
  <reference>1.43.5.arg</reference>
  <nl>De zending van een goddelijken Persoon geschiedt door heiligmakende genade. Welnu de gaven die het verstand vervolmaken zijn geen gaven van heiligmakende genade, daar men ze zonder de liefde kan bezitten, volgens den Eersten Brief aan de Korinthi&#235;rs (13, 2) : &#171; En zoo ik de profetengave heb en alle geheimenissen weet en alle kennis bezit, en zoo ik alle geloof heb zoodat ik bergen verzet, maar geen liefde heb, dan ben ik niets &#187;. Daar nu de Zoon voortkomt als Woord van het verstand, lijkt het dat het Hem niet toekomt op onzichtbare wijze gezonden te worden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>5</articulus>
  <type>arg</type>
  <index>3</index>
  <reference>1.43.5.arg</reference>
  <nl>De zending van een goddelijken Persoon is een voortkomst, zooals gezegd werd (1e en 4e Art.). Maar de voortkomst van den Zoon is anders dan die van den Heiligen Geest. Indien dan beiden gezonden worden, verschilt ook de zending. Daar nu &#233;&#233;ne zending voor de heiliging van het schepsel volstaat, is een van beiden overbodig. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>5</articulus>
  <type>sc</type>
  <index>1</index>
  <reference>1.43.5.sc</reference>
  <nl>Daartegenover staat echter wat over de goddelijke Wijsheid gezegd wordt in het Boek der Wijsheid (9, 10): &#171; Zendt haar van uit uw heilige hemelen en van af den zetel uwer grootheid &#187;. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>5</articulus>
  <type>co</type>
  <index>1</index>
  <reference>1.43.5.co</reference>
  <nl>Door de heiligmakende genade woont geheel de Drievuldigheid in de ziel in, naar het woord van Joannes (14, 23) : &#171; Wij zullen tot hem komen en ons verblijf bij hem nemen &#187;.  Door onzichtbare genade tot iemand gezonden worden, beteekent voor een goddelijken Persoon een nieuwe wijze van inwonen en zijn oorsprong uit een ander. Daar het nu aan den Zoon zoowel als aan den Heiligen Geest toekomt door de genade in te wonen en uit een ander voort te komen, komt het aan beiden toe op onzichtbare wijze gezonden te worden. De Vader echter, aan wie het weliswaar toekomt door genade in te wonen, is niet uit een ander en bijgevolg wordt Hij ook niet gezonden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>5</articulus>
  <type>ad</type>
  <index>1</index>
  <reference>1.43.5.ad</reference>
  <nl>Alle gaven worden als dusdanig aan den Heiligen Geest toegeschreven, omdat Hij, als Liefde, de eerste gave is, zooals boven gezegd werd (38e Kw., 2e Art.). Sommige gaven nochtans worden, naar wat hun eigen is, door toe&#235;igening aan den Zoon toegekend, te weten de gaven die tot het verstand behooren. En hierop doelend, spreekt men van de zending van den Zoon. Daarom zegt Augustinus in het 4e boek Over de Drievuldigheid (20e H.) : &#171; Dan wordt de Zoon op onzichtbare wijze tot iemand gezonden, wanneer Hij door iemand gekend en waargenomen wordt &#187;. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>5</articulus>
  <type>ad</type>
  <index>2</index>
  <reference>1.43.5.ad</reference>
  <nl>Door de genade wordt de ziel gelijkvormig aan God. Opdat dan een goddelijke Persoon zou gezonden worden door de genade, is het vereischt dat degene, tot wien Hij wordt gezonden, door genade-gaven zou gelijkvormig worden aan den gezonden goddelijken Persoon. Daar nu de Heilige Geest Liefde is, wordt de ziel door de gave van liefde gelijkvormig aan den Heiligen Geest. De zending van den Heiligen Geest wordt daarom beschouwd met het oog op de gave van liefde. De Zoon echter is het Woord, niet om 't even hetwelk, maar het Woord dat Liefde aanademt. Daarom zegt Augustinus in het 9e boek Over de Drievuldigheid (10e H.) : &#171; Het Woord waarop we doelen is kennis met liefde &#187;. Niet volgens om &#8217;t even welke volmaaktheid van het verstand dus wordt de Zoon gezonden, maar volgens die verstandsverlichting die in liefdegevoelens overslaat, zooals we lezen bij Joannes (6, 45) : &#171; Al wie naar den Vader geluisterd heeft en door Hem onderwezen is, komt naar Mij &#187;, en in den Psalm (38, 4) : &#171; In mijne overweging vlamt het vuur op &#187;. En daarom drukt Augustinus er op (t. a. pl., Antw. op de 1e B.) dat de Zoon gezonden wordt &#171; wanneer Hij door iemand gekend en waargenomen wordt &#187;. Waarnemen beduidt immers een kennis door ondervinding. En deze wordt in eigenlijken zin wijsheid genoemd, wat naar 'n verklaring van het Latijnsche &#171; sapientia &#187; (wijsheid) hetzelfde is als smaakvolle wetenschap, naar dit woord van den Ecclesiasticus (6, 23) : &#171; De wijsheid van de leering draagt wel haar naam &#187;. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>5</articulus>
  <type>ad</type>
  <index>3</index>
  <reference>1.43.5.ad</reference>
  <nl>Oorsprong van den gezonden Persoon en inwoning door genade liggen besloten in het begrip zending, zooals boven gezegd werd (1e en 3e Art.). Leggen wij nu bij &#171; zending &#187; den nadruk op &#171; oorsprong &#187;, dan zijn de zendingen van Zoon en Heiligen Geest onderscheiden, evenals voortbrenging en voortkomst. Leggen wij echter meer klem op het genade-uitwerksel, zoo komen beide zendingen overeen in de genade waarin ze wortelen, maar zijn onderscheiden in de genade-uitwerkselen: de verlichting van het verstand en het ontvlammen van het gemoed. Hieruit blijkt dat de eene zending niet zijn kan zonder de andere, daar geen van beiden zonder de heiligmakende genade geschiedt en de eene Persoon niet van den anderen kan gescheiden worden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>6</articulus>
  <type>arg</type>
  <index>1</index>
  <reference>1.43.6.arg</reference>
  <nl>Men beweert dat de onzichtbare zending niet gericht wordt tot allen die de genade deelen. De Vaders uit het Oude Verbond hadden deel aan de genade. Welnu, de onzichtbare zending, zoo lijkt het, was niet tot hen gericht. Joannes zegt immers (7, 39) : &#171; De Geest was nog niet gegeven, omdat Jezus nog niet verheerlijkt was &#187;. Dus wordt de onzichtbare zending niet gericht tot allen die de genade deelen. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>6</articulus>
  <type>arg</type>
  <index>2</index>
  <reference>1.43.6.arg</reference>
  <nl>Geen vooruitgang in deugd, tenzij door genade. De onzichtbare zending nu schijnt niet te beantwoorden aan den vooruitgang in deugd die ons als ononderbroken voorkomt, daar de liefde onophoudelijk vermeerdert of vermindert: zoo zou de zending ononderbroken zijn. Dus wordt de onzichtbare zending niet tot allen gericht die de genade deelen. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>6</articulus>
  <type>arg</type>
  <index>3</index>
  <reference>1.43.6.arg</reference>
  <nl>Christus en de gelukzaligen hebben de volheid van genade.  Geen zending nochtans lijkt tot hen gericht. Want een zending is gericht tot iets dat verwijderd is. Christus echter als mensch en al de gelukzaligen zijn volmaakt met God vereenigd. Dus niet tot allen die de genade deelen wordt de onzichtbare zending gericht. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>6</articulus>
  <type>arg</type>
  <index>4</index>
  <reference>1.43.6.arg</reference>
  <nl>De Sacramenten van de Nieuwe Wet bevatten de genade.  Toch zegt men niet dat tot hen een onzichtbare zending gericht wordt. Dus niet tot al wat genade heeft wordt een onzichtbare zending gericht. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>6</articulus>
  <type>sc</type>
  <index>1</index>
  <reference>1.43.6.sc</reference>
  <nl>Daartegenover staat echter dat, zooals Augustinus zegt (Over de Drievuldigheid, 15e B., 27e H.), de onzichtbare zending geschiedt &#171; tot heiliging van het schepsel &#187;. Welnu elk schepsel dat de genade bezit, wordt geheiligd. Dus wordt tot al deze schepselen een onzichtbare zending gericht. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>6</articulus>
  <type>co</type>
  <index>1</index>
  <reference>1.43.6.co</reference>
  <nl>Zooals boven gezegd werd (1e Art), behelst zending, naar het begrip, dat hij die gezonden wordt daar aanvangt te zijn waar hij eerst niet was, zooals bij geschapen dingen gebeurt, of wel dat hij begint te zijn, maar op nieuwe wijze, daar waar hij te voren reeds was en z&#243;&#243; wordt zending aan de goddelijke Personen toegeschreven. Twee dingen moeten daarom in aanmerking komen in hem tot wien een zending gericht wordt: inwoning en nieuwheid door genade. Tot alllen dus bij wie deze twee dingen worden aangetroffen wordt de onzichtbare zending gericht. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>6</articulus>
  <type>ad</type>
  <index>1</index>
  <reference>1.43.6.ad</reference>
  <nl>Tot de Vaders van het Oude Verbond werd een onzichtbare zending gericht. Daarom zegt Augustinus in het 4e boek Over de Drievuldigheid (20e H.) : &#171; Door zijn onzichtbare zending komt de Zoon in de menschen of onder hen. Dit nu gebeurde eertijds bij Vaders en Profeten &#187;. Wanneer dan gezegd wordt &#171; de Geest was nog niet gegeven &#187;, dan wordt de schenking bedoeld die gepaard ging met een zichtbaar teeken op Pinksterdag. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>6</articulus>
  <type>ad</type>
  <index>2</index>
  <reference>1.43.6.ad</reference>
  <nl>Ook door vooruitgang in deugd of vermeerdering van genade geschiedt de onzichtbare zending. Daarom zegt Augustinus in het 4e boek Over de Drievuldigheid (t. a. pl.) : De Zoon &#171; wordt tot iemand gezonden, wanneer Hij door iemand geiend en waargenomen wordt, voor zoover het vermogen van een redelijke ziel, die naar God opgaat of met Hem volmaakt &#233;&#233;n is, toelaat Hem te kennen en waar te nemen &#187;. Nochtans spreekt men van onzichtbare zending vooral bij die genade-vermeerdering die iemand aanzet tot een nieuwe daad of hem verheft tot een nieuwen staat van genade, onder meer als iemand de genade van mirakelen of profetie ontvangt of in de vurigheid van zijn liefde zich blootstelt aan den marteldood of aan zijn bezit verzaakt of om &#8217;t even welk moeilijk werk aanvat. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>6</articulus>
  <type>ad</type>
  <index>3</index>
  <reference>1.43.6.ad</reference>
  <nl>Bij den aanvang hunner gelukzaligheid werd tot de hemelingen een onzichtbare zending gericht. Ook nog daarna, hoewel niet door innerlijke krachtverhooging van genade, maar door openbaring van nieuwe geheimen, tot op den dag van het oordeel. Deze vermeerdering bestaat in een uitbreiden van de genade tot meerdere voorwerpen. &#8212; Tot Christus echter werd een onzichtbare zending gericht in het eerste oogenblik van zijn ontvangenis, doch nadien niet meer, daar Hij van af het eerste oogenblik zijner ontvangenis vol wijsheid en genade was. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>6</articulus>
  <type>ad</type>
  <index>4</index>
  <reference>1.43.6.ad</reference>
  <nl>In de Sacramenten der Nieuwe Wet is de genade op werktuigelijke wijze, zooals de vorm van het kunstwerk, door een uitvloeien uit de werkende oorzaak in het ondergaand subjekt, in het werktuig van den kunstenaar is. Men spreekt echter niet van zending tenzij met het oog op een eindterm. De goddelijke Persoon wordt dus niet tot de Sacramenten gezonden, maar tot hen die door de Sacramenten de genade ontvangen. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>arg</type>
  <index>1</index>
  <reference>1.43.7.arg</reference>
  <nl>Men beweert dat het aan den Heiligen Geest niet toekomt op zichtbare wijze gezonden te worden. Van den Zoon immers zegt men dat Hij minder is dan de Vader voor zoover Hij op zichtbare wijze in de wereld gezonden is. Over den Heiligen Geest echter leest men nergens dat Hij minder is dan de Vader. Dus komt het aan den Heiligen Geest niet toe op zichtbare wijze gezonden te worden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>arg</type>
  <index>2</index>
  <reference>1.43.7.arg</reference>
  <nl>Men spreekt van zichtbare zending voor zoover een goddelijke Persoon een zichtbaar schepsel aanneemt, zooals de zending van den Zoon naar het vleesch. Welnu de Heilige Geest heeft geen zichtbaar schepsel aangenomen. Het gaat daarom niet aan te zeggen dat Hij in sommige zichtbare schepselen anders aanwezig is dan in andere, tenzij misschien als in een teeken, zooals ook in de Sacramenten en in alle voorafbeeldingen uit de Wet. Dus moet men aannemen dat juist hierin de zichtbare zending van den Heiligen Geest bestaat, of anders dat Hij niet zichtbaar gezonden wordt. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>arg</type>
  <index>3</index>
  <reference>1.43.7.arg</reference>
  <nl>Elk zichtbaar schepsel is een uitwerksel dat geheel de Drievuldigheid openbaart. Door die zichtbare schepselen dus wordt niet de Heilige Geest eerder dan een andere Persoon gezonden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>arg</type>
  <index>4</index>
  <reference>1.43.7.arg</reference>
  <nl>De zichtbare zending van den Zoon houdt verband met het waardigste onder de zichtbare schepselen, de menschelijke natuur.  Indien dus de Heilige Geest op zichtbare wijze gezonden wordt, moest ook zijn zending verband houden met redelijke schepselen. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>arg</type>
  <index>5</index>
  <reference>1.43.7.arg</reference>
  <nl>Wat God op zichtbare wijze uitwerkt wordt, zooals Augustinus het zegt in het 3e boek Over de Drievuldigheid (10e en 11e H.), door de bediening van engelen uitgevoerd. Indien dan sommige zichtbare gedaanten aan de menschen verschenen, was het door engelen. Zoo worden dan de engelen gezonden, niet de Heilige Geest. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>arg</type>
  <index>6</index>
  <reference>1.43.7.arg</reference>
  <nl>Indien de Heilige Geest op zichtbare wijze gezonden wordt, dan gebeurt dit alleen ter openbaring van een onzichtbare zending.  Het onzichtbare immers wordt door het zichtbare geopenbaard. Tot wien dan geen onzichtbare zending werd gericht, moest ook geen zichtbare geschieden; tot allen, tot wien &#8212; zoo in het Oude als in het Nieuwe Verbond &#8212; een onzichtbare zending geschiedde, moest ook een zichtbare gericht worden. Dit nu is klaarblijkelijk valsch.  Dus wordt de Heilige Geest niet zichtbaar gezonden. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>sc</type>
  <index>1</index>
  <reference>1.43.7.sc</reference>
  <nl>Daartegenover staat echter wat we lezen bij Mattheus (3, 16), dat de Heilige Geest, bij het doopsel van den Heer, op Hem neerdaalde in de gedaante van een duif. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>co</type>
  <index>1</index>
  <reference>1.43.7.co</reference>
  <nl>God voorziet in alles naar den eisch van elke natuur. Nu stemt het met de natuur van den mensch overeen door zichtbare dingen tot de onzichtbare gevoerd te worden, zooals blijkt uit wat boven gezegd is (12e Kw., 12e Art.). Daarom moest het onzichtbare in God door zichtbare dingen aan den mensch worden bekend gemaakt. Zooals God dan zichzelf en het eeuwige voortkomen van de Personen eenigszins heeft doen kennen door sommige aanwijzingen in de zichtbare schepselen, zoo ook was het wenschelijk dat de onzichtbare zendingen van de goddelijke Personen door sommige zichtbare schepselen zouden worden geopenbaard. &#8212; Toch niet de Zoon op dezelfde wijze als de Heilige Geest. Want de Heilige Geest is heiligmakende gave, voorzoover Hij als Liefde voortkomt; de Zoon echter, als beginsel van den Heiligen Geest, is de Bewerker van deze heiligmaking. Daarom werd de Zoon op zichtbare wijze gezonden als Bewerker van de heiligmaking, de Heilige Geest echter als het teeken ervan. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>ad</type>
  <index>1</index>
  <reference>1.43.7.ad</reference>
  <nl>De Zoon heeft het zichtbaar schepsel waarin Hij verscheen, in de &#233;&#233;nheid van zijn persoon opgenomen op zulke wijze dat al wat van dat schepsel gezegd wordt van Gods Zoon kan gezegd worden. Daarom zegt men dat de Zoon, door de natuur die Hij aannam, minder is dan de Vader. Maar de Heilige Geest heeft het zichtbaar schepsel waarin Hij verscheen niet opgenomen in de &#233;&#233;nheid van zijn persoon, z&#243;&#243; dat van Hem zou kunnen gezegd worden wat aan dat schepsel toekomt. Daarom kan men, om het zichtbaar schepsel, van Hem niet zeggen dat Hij minder is dan de Vader. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>ad</type>
  <index>2</index>
  <reference>1.43.7.ad</reference>
  <nl>Men moet de zichbare zending van den Heiligen Geest niet opvatten als een visioen in de verbeelding, het profetisch visioen.  Want zooals Augustinus zegt in het 2e boek Over de Drievuldigheid (6e H.), &#171; het profetisch visioen wordt niet onder lichamelijke gedaanten aan lichamelijke oogen voorgesteld, maar is iets geestelijks, dat de stoffelijke dingen op geestelijke wijze voorstelt.  Die echter de duif en het vuur zagen, hebben ze met hun oogen gezien. Anders ook was de verhouding van den Heiligen Geest tot die gedaanten dan die van den Zoon tot de rots (waarvan gezegd wordt: &#171; Die rots was Christus &#187;). Deze rots bestond inderdaad reeds in de schepping en om hare handeling verwierf zij den naam van Christus dien zij voorafbeeldde. De duif echter en het vuur zijn plots ontstaan en om alleen datgene te beteekenen waarvoor zij gemaakt werden. Ze schijnen gelijkenis te hebben met de vlam die in het braambosch aan Mozes verscheen, en met de zuil die in de woestijn het volk tot gids diende, en met de bliksem en donder die op den berg de afkondiging van de wet begeleidden. Alleen om iets voor te stellen en daarna te verdwijnen kregen deze dingen een lichamelijke gedaante &#187;. &#8212; Wij mogen ons dan de zichtbare zending niet voorstellen als profetische visioenen, die verbeeldingsvoorstellingen waren en niet lichamelijke, noch als sacramenteele teekens van Oud of Nieuw Verbond waarbij voorafbestaande dingen gebruikt werden om iets te beteekenen. De Heilige Geest is op zichtbare wijze gezonden, voor zoover Hij zich, als in een teeken, vertoond heeft in sommige schepselen die daarvoor opzettelijk het bestaan ontvingen. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>ad</type>
  <index>3</index>
  <reference>1.43.7.ad</reference>
  <nl>Ofschoon die zichtbare schepselen het werk zijn van geheel de Drievuldigheid, werden zij nochtans in het bestaan geroepen om in &#8217;t bijzonder deze of gene Persoon te beduiden. Immers, evenals door verschillende namen, konden Vader, Zoon en Heilige Geest ook door verschillende dingen beteekend worden, hoewel er noch scheiding noch verscheidenheid tusschen hen bestaat. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>ad</type>
  <index>4</index>
  <reference>1.43.7.ad</reference>
  <nl>De persoon van den Zoon moest worden geopenbaard als Bewerker van heiligmaking, zooals gezegd werd (in de Leerstelling) . Daarom moest de zichtbare zending van den Zoon geschieden in een redelijke natuur, die tot handelen bekwaam en om te heiligen geschikt is. Om &#8217;t even welk ander schepsel daarentegen kon teeken van heiligmaking zijn. En hiertoe was het niet noodig dat een zichtbaar schepsel, om dit doel gemaakt, door den Heiligen Geest in persoonseenheid werd aangenomen; het zou immers niet worden aangenomen om te handelen maar alleen om iets te beteekenen. &#8212; Om dezelfde reden moest het niet langer bestaan dan noodig was om zijn taak te volbrengen. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>ad</type>
  <index>5</index>
  <reference>1.43.7.ad</reference>
  <nl>Die zichbare schepselen werden door bemiddeling van engelen gemaakt, niet echter om den persoon van den engel maar wel om den persoon van den Heiligen Geest te beteekenen. Omdat dus de Heilige Geest in die zichtbare schepselen aanwezig was zooals het beteekende in het teeken, daarom zegt men dat niet de engel maar de Heilige Geest op zichbare wijze gezonden wordt. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>7</articulus>
  <type>ad</type>
  <index>6</index>
  <reference>1.43.7.ad</reference>
  <nl>Altijd door een uitwendig zichtbaar teeken te worden geopenbaard is voor de onzichtbare zending geen noodzakelijkheid.  Maar zooals gezegd wordt in den Eersten Brief aan de Korinthi&#235;rs (12, 7) : &#171; Aan ieder wordt de uiting van den Geest gegeven tot nut &#187; van de Kerk. Dit nut bestaat hierin dat door deze zichtbare teekens het geloof bevestigd wordt en verspreid. Voornamelijk Christus en de Apostelen hebben dit bewerkt, zooals de Brief aan de Hebre&#235;n (2, 3) zegt: &#171; Die het eerst door den Heer werd verkondigd, onder ons bevestigd door de mannen die haar gehoord hadden &#187;. En daarom werd de zichtbare zending van den Heiligen Geest heel in &#8217;t bijzonder gericht tot Christus, tot de Apostelen en tot eenige heiligen uit de eerste tijden; zij waren eenigszins de grondvesten van de Kerk. De zichtbare zending tot Christus evenwel moest niet de openbaring zijn van een onzichtbare zending die op dit oogenbhk tot Hem gericht werd, maar wel van de onzichtbare zending in het eerste oogenblik van zijn ontvangenis. Bij Christus&#8217; doopsel geschiedde de zichtbare zending tot Hem in de gedaante van een duif die, als vruchtbaar dier, Christus&#8217; macht om door geestelijke wedergeboorte genade te verleenen moest verzinnebeelden. Daarom riep de stem van den Vader (Matth. 3, 1 7) : &#171; Deze is mijn welbeminde Zoon &#187;, opdat al de anderen zouden herboren worden naar het beeld van den Eeniggeborene. Bij de gedaanteverandering echter geschiedde de zichtbare zending door een lichtende wolk, opdat daardoor de overvloedige rijkdom van Christus&#8217; leering zou worden aangetoond. Vandaar het woord (Matth. 17, 5) : &#171; Luistert naar Hem &#187;. Tot de Apostelen werd de Heilige Geest op zichtbare wijze gezonden in de gedaante van een rukwind om de macht tot het toedienen van de Sacramenten aan te toonen. Daarom werd tot hen gezegd (Joan. 20, 23) : &#171; Wier zonden gij vergeeft, hun zijn ze vergeven &#187;. De vurige tongen echter beduidden het leerambt. Daarom wordt gezegd (Hand. 2, 4) : &#171; En zij begonnen verschillende talen te spreken &#187;. &#8212; Tot de Vaders van het Oude Verbond echter moest de Heilige Geest niet op zichtbare wijze gezonden worden. Want de zichtbare zending van den Zoon moest voltrokken worden v&#243;&#243;r de zichtbare zending van den Heiligen Geest. De Heilige Geest immers moet den Zoon bekend maken zooals de Zoon den Vader doet kennen.  Toch zijn de goddelijke Personen zichtbaar verschenen aan de Vaders van het Oude Verbond. Deze verschijningen echter mogen geen zendingen genoemd worden, daar zij volgens Augustinus (Over de Drievuldigheid, 2e B., 17e H.) niet geschiedden om de inwoning van een goddelijken Persoon door de genade te beduiden, maar om iets anders bekend te maken. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>8</articulus>
  <type>arg</type>
  <index>1</index>
  <reference>1.43.8.arg</reference>
  <nl>Men beweert dat geen enkele goddelijke Persoon gezonden wordt tenzij door Hem uit wien hij eeuwig voortkomt. Augustinus zegt immers, in het 4e boek Over de Drievuldigheid (20e H.) : &#171; De Vader wordt door niemand gezonden, daar Hij van niemand voortkomt &#187;. Indien dus een goddelijke Persoon gezonden wordt door een ander, dan moet Hij van Hem voortkomen. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>8</articulus>
  <type>arg</type>
  <index>2</index>
  <reference>1.43.8.arg</reference>
  <nl>Hij die zendt heeft gezag over hem die gezonden wordt. Met betrekking nu tot een goddelijken Persoon, kan er geen ander gezag zijn dan om reden van oorsprong. Bijgevolg moet de goddelijke Persoon die gezonden wordt voortkomen van Hem die zendt. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>8</articulus>
  <type>arg</type>
  <index>3</index>
  <reference>1.43.8.arg</reference>
  <nl>Indien een goddelijke Persoon kan gezonden worden door iemand van wie Hij niet voortkomt, zou niets beletten te zeggen dat de Heilige Geest, hoewel Hij niet voortkomt van den mensch, toch door hem geschonken wordt. Dit echter is strijdig met de leer van Augustinus, in het 15e boek Over de Drievuldigheid (26e H.). Dus wordt een goddelijke Persoon niet gezonden tenzij door dengene van wien Hij voortkomt. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>8</articulus>
  <type>sc</type>
  <index>1</index>
  <reference>1.43.8.sc</reference>
  <nl>Daartegenover staat echter dat de Zoon gezonden wordt door den Heiligen Geest, naar het woord van Isaias (48, 16): &#171; En nu heeft de Heer God en zijn Geest mij gezonden &#187;. De Zoon echter komt niet voort van den Heiligen Geest. Dus wordt een goddelijke Persoon gezonden door een persoon waarvan Hij niet voortkomt. </nl>
  </lemma>
<lemma>
    <liber>1</liber>
  <quaestio>43</quaestio>
  <articulus>8</articulus>
  <type>co</type>
  <index>1</index>
  <reference>1.43.8.co</reference>
  <nl>Aangaande deze kwestie werden verschillende meeningen voorgestaan. Volgens sommigen immers wordt een goddelijke Persoon alleen gezonden door den Persoon uit wien Hij eeuwig voortkomt. Wanneer dan van den Zoon gezegd wordt dat Hij door den Heiligen Geest gezonden is, moet men dit, in deze meening althans, overbrengen op de menschelijke natuur, waarin Hij door den Heiligen Geest gezonden werd om te prediken. &#8212; Augustinus echter zegt, in het 2e boek Over de Drievuldigheid (5e H.) dat de Zoon gezonden wordt door zichzelf en door den Heiligen Geest, en de Heilige Geest eveneens door zichzelf en door den Zoon; zoodat gezonden worden, in de Godheid, niet aan ieder Persoon toekomt, maar alleen aan Hem die uit een ander voortkomt; zenden daarentegen komt aan ieder Persoon toe. Beide verklaringen nu houden iets van de waarheid in. Want wanneer men zegt dat een goddelijke Persoon gezonden wordt, dan bedoelt men daardoor &#233;n den Persoon zelf die van een anderen voortkomt, &#233;n het zichtbaar of onzichtbaar uitwerksel waardoor wij de zending van een goddelijken Persoon kennen. Indien men dus den zender beschouwt als beginsel van den Persoon die gezonden wordt, dan gaat het niet aan te zeggen dat ieder Persoon zendt, maar alleen Hij die beginsel is van den gezonden Persoon.  En op die wijze wordt de Zoon alleen door den Vader gezonden, en de Heilige Geest door den Vader en den Zoon. Beschouwt men echter den zender als beginsel van het uitwerksel dat wijst op een zending, dan volgt hieruit dat geheel de Drievuldigheid den gezonden Persoon zendt. &#8212; Hieruit volgt echter niet dat de mensch den Heiligen Geest schenkt, daar hij zelfs geen genade-uitwerksel kan veroorzaken.  En hieruit blijkt het antwoord op de bedenkingen. </nl>
  </lemma>
</summa>
