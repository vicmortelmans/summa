<!DOCTYPE HTML>
<html xmlns:f="http://functions" lang="nl">
   <head>
      <meta http-equiv="Content-Type" content="text/html; charset=UTF-8">
      <title>Quaestio 81 - Summa Theologiae</title>
      <meta name="HandheldFriendly" content="true">
      <meta name="viewport" content="initial-scale=1.0, user-scalable=yes, width=device-width">
      <meta name="apple-mobile-web-app-title" content="Summa Theologiae">
      <meta property="og:title" content="Prima Secundae Quaestio 81 - Summa Theologiae">
      <meta property="og:description" content="Theologische Summa van den H. Thomas van Aquino, Latijnsche en Nederlandsche tekst uitgegeven door een groep Dominicanen">
      <meta property="og:image" content="https://summa.gelovenleren.net/images/euclid/poster-closeup.jpg?v=1">
      <meta name="twitter:card" content="summary_large_image">
      <meta name="twitter:title" content="Summa Theologiae">
      <meta name="twitter:description" content="Theologische Summa van den H. Thomas van Aquino, Latijnsche en Nederlandsche tekst uitgegeven door een groep Dominicanen">
      <meta name="twitter:image" content="https://summa.gelovenleren.net/images/euclid/poster-closeup.jpg?v=1">
      <link rel="icon" type="image/png" href="favicon-32x32.png" sizes="32x32">
      <link rel="icon" type="image/png" href="favicon-16x16.png" sizes="16x16">
      <link href="https://use.typekit.net/voh3vfd.css" rel="stylesheet" type="text/css">
      <link href="styles/summa.css" rel="stylesheet" type="text/css">
      <link href="styles/shapes.css" rel="stylesheet" type="text/css"><script src="https://cdnjs.cloudflare.com/ajax/libs/jquery/3.3.1/jquery.min.js" type="text/javascript"></script><script type="text/javascript" src="scripts/summa.js"></script><script type="text/javascript" src="scripts/shapes.js"></script></head>
   <body>
      <header><a href="liber-2-quaestio-081.html#" id="nav-toggle"><i class="fal fa-bars"></i></a><a href="index.html" id="logo">Summa Theologiae</a><nav id="nav-primary">
            <ul>
               <li id="nav-home"><a href="index.html">Summa</a></li>
               <li><a href="liber-.html">Proœmium</a></li>
               <li><a href="liber-1-quaestio-001.html">Prima Pars</a></li>
               <li><a href="liber-2-quaestio-001.html">Prima Secundae</a></li>
               <li><a href="liber-3-quaestio-001.html">Secunda Secundae</a></li>
               <li><a href="liber-4-quaestio-001.html">Tertia Pars</a></li>
               <li><a href="about.html">Over deze website</a></li>
            </ul>
         </nav><a id="nav-secondary-toggle" href="liber-2-quaestio-081.html#"><span id="nav-secondary-toggle-label">Quaestio</span><i class="fal fa-angle-double-down"></i></a><a id="nav-ternary-toggle" href="book1.html#"><span id="nav-ternary-toggle-label">Articulus</span><i class="fal fa-angle-double-down"></i></a></header>
      <main id="main">
         <nav id="nav-secondary">
            <ul class="nav-secondary-list">
               <li><a href="liber-2-quaestio-001.html">Quaestio 1<br></a></li>
               <li><a href="liber-2-quaestio-002.html">Quaestio 2<br></a></li>
               <li><a href="liber-2-quaestio-003.html">Quaestio 3<br></a></li>
               <li><a href="liber-2-quaestio-004.html">Quaestio 4<br></a></li>
               <li><a href="liber-2-quaestio-005.html">Quaestio 5<br></a></li>
               <li><a href="liber-2-quaestio-006.html">Quaestio 6<br></a></li>
               <li><a href="liber-2-quaestio-007.html">Quaestio 7<br></a></li>
               <li><a href="liber-2-quaestio-008.html">Quaestio 8<br></a></li>
               <li><a href="liber-2-quaestio-009.html">Quaestio 9<br></a></li>
               <li><a href="liber-2-quaestio-010.html">Quaestio 10<br></a></li>
               <li><a href="liber-2-quaestio-011.html">Quaestio 11<br></a></li>
               <li><a href="liber-2-quaestio-012.html">Quaestio 12<br></a></li>
               <li><a href="liber-2-quaestio-013.html">Quaestio 13<br></a></li>
               <li><a href="liber-2-quaestio-014.html">Quaestio 14<br></a></li>
               <li><a href="liber-2-quaestio-015.html">Quaestio 15<br></a></li>
               <li><a href="liber-2-quaestio-016.html">Quaestio 16<br></a></li>
               <li><a href="liber-2-quaestio-017.html">Quaestio 17<br></a></li>
               <li><a href="liber-2-quaestio-018.html">Quaestio 18<br></a></li>
               <li><a href="liber-2-quaestio-019.html">Quaestio 19<br></a></li>
               <li><a href="liber-2-quaestio-020.html">Quaestio 20<br></a></li>
               <li><a href="liber-2-quaestio-021.html">Quaestio 21<br></a></li>
               <li><a href="liber-2-quaestio-022.html">Quaestio 22<br></a></li>
               <li><a href="liber-2-quaestio-023.html">Quaestio 23<br></a></li>
               <li><a href="liber-2-quaestio-024.html">Quaestio 24<br></a></li>
               <li><a href="liber-2-quaestio-025.html">Quaestio 25<br></a></li>
               <li><a href="liber-2-quaestio-026.html">Quaestio 26<br></a></li>
               <li><a href="liber-2-quaestio-027.html">Quaestio 27<br></a></li>
               <li><a href="liber-2-quaestio-028.html">Quaestio 28<br></a></li>
               <li><a href="liber-2-quaestio-029.html">Quaestio 29<br></a></li>
               <li><a href="liber-2-quaestio-030.html">Quaestio 30<br></a></li>
               <li><a href="liber-2-quaestio-031.html">Quaestio 31<br></a></li>
               <li><a href="liber-2-quaestio-032.html">Quaestio 32<br></a></li>
               <li><a href="liber-2-quaestio-033.html">Quaestio 33<br></a></li>
               <li><a href="liber-2-quaestio-034.html">Quaestio 34<br></a></li>
               <li><a href="liber-2-quaestio-035.html">Quaestio 35<br></a></li>
               <li><a href="liber-2-quaestio-036.html">Quaestio 36<br></a></li>
               <li><a href="liber-2-quaestio-037.html">Quaestio 37<br></a></li>
               <li><a href="liber-2-quaestio-038.html">Quaestio 38<br></a></li>
               <li><a href="liber-2-quaestio-039.html">Quaestio 39<br></a></li>
               <li><a href="liber-2-quaestio-040.html">Quaestio 40<br></a></li>
               <li><a href="liber-2-quaestio-041.html">Quaestio 41<br></a></li>
               <li><a href="liber-2-quaestio-042.html">Quaestio 42<br></a></li>
               <li><a href="liber-2-quaestio-043.html">Quaestio 43<br></a></li>
               <li><a href="liber-2-quaestio-044.html">Quaestio 44<br></a></li>
               <li><a href="liber-2-quaestio-045.html">Quaestio 45<br></a></li>
               <li><a href="liber-2-quaestio-046.html">Quaestio 46<br></a></li>
               <li><a href="liber-2-quaestio-047.html">Quaestio 47<br></a></li>
               <li><a href="liber-2-quaestio-048.html">Quaestio 48<br></a></li>
               <li><a href="liber-2-quaestio-049.html">Quaestio 49<br></a></li>
               <li><a href="liber-2-quaestio-050.html">Quaestio 50<br></a></li>
               <li><a href="liber-2-quaestio-051.html">Quaestio 51<br></a></li>
               <li><a href="liber-2-quaestio-052.html">Quaestio 52<br></a></li>
               <li><a href="liber-2-quaestio-053.html">Quaestio 53<br></a></li>
               <li><a href="liber-2-quaestio-054.html">Quaestio 54<br></a></li>
               <li><a href="liber-2-quaestio-055.html">Quaestio 55<br></a></li>
               <li><a href="liber-2-quaestio-056.html">Quaestio 56<br></a></li>
               <li><a href="liber-2-quaestio-057.html">Quaestio 57<br></a></li>
               <li><a href="liber-2-quaestio-058.html">Quaestio 58<br></a></li>
               <li><a href="liber-2-quaestio-059.html">Quaestio 59<br></a></li>
               <li><a href="liber-2-quaestio-060.html">Quaestio 60<br></a></li>
               <li><a href="liber-2-quaestio-061.html">Quaestio 61<br></a></li>
               <li><a href="liber-2-quaestio-062.html">Quaestio 62<br></a></li>
               <li><a href="liber-2-quaestio-063.html">Quaestio 63<br></a></li>
               <li><a href="liber-2-quaestio-064.html">Quaestio 64<br></a></li>
               <li><a href="liber-2-quaestio-065.html">Quaestio 65<br></a></li>
               <li><a href="liber-2-quaestio-066.html">Quaestio 66<br></a></li>
               <li><a href="liber-2-quaestio-067.html">Quaestio 67<br></a></li>
               <li><a href="liber-2-quaestio-068.html">Quaestio 68<br></a></li>
               <li><a href="liber-2-quaestio-069.html">Quaestio 69<br></a></li>
               <li><a href="liber-2-quaestio-070.html">Quaestio 70<br></a></li>
               <li><a href="liber-2-quaestio-071.html">Quaestio 71<br></a></li>
               <li><a href="liber-2-quaestio-072.html">Quaestio 72<br></a></li>
               <li><a href="liber-2-quaestio-073.html">Quaestio 73<br></a></li>
               <li><a href="liber-2-quaestio-074.html">Quaestio 74<br></a></li>
               <li><a href="liber-2-quaestio-075.html">Quaestio 75<br></a></li>
               <li><a href="liber-2-quaestio-076.html">Quaestio 76<br></a></li>
               <li><a href="liber-2-quaestio-077.html">Quaestio 77<br></a></li>
               <li><a href="liber-2-quaestio-078.html">Quaestio 78<br></a></li>
               <li><a href="liber-2-quaestio-079.html">Quaestio 79<br></a></li>
               <li><a href="liber-2-quaestio-080.html">Quaestio 80<br></a></li>
               <li><a href="liber-2-quaestio-081.html">Quaestio 81<br></a></li>
               <li><a href="liber-2-quaestio-082.html">Quaestio 82<br></a></li>
               <li><a href="liber-2-quaestio-083.html">Quaestio 83<br></a></li>
               <li><a href="liber-2-quaestio-084.html">Quaestio 84<br></a></li>
               <li><a href="liber-2-quaestio-085.html">Quaestio 85<br></a></li>
               <li><a href="liber-2-quaestio-086.html">Quaestio 86<br></a></li>
               <li><a href="liber-2-quaestio-087.html">Quaestio 87<br></a></li>
               <li><a href="liber-2-quaestio-088.html">Quaestio 88<br></a></li>
               <li><a href="liber-2-quaestio-089.html">Quaestio 89<br></a></li>
               <li><a href="liber-2-quaestio-090.html">Quaestio 90<br>Over het wezen van de wet </a></li>
               <li><a href="liber-2-quaestio-091.html">Quaestio 91<br>Over de verschillende soorten wetten </a></li>
               <li><a href="liber-2-quaestio-092.html">Quaestio 92<br>Over de gevolgen van de wet </a></li>
               <li><a href="liber-2-quaestio-093.html"><b>Quaestio 93<br>Over de eeuwige Wet </b></a></li>
               <li><a href="liber-2-quaestio-094.html"><b>Quaestio 94<br>Over de natuurwet </b></a></li>
               <li><a href="liber-2-quaestio-095.html"><b>Quaestio 95<br>Over de menselijke wet </b></a></li>
               <li><a href="liber-2-quaestio-096.html"><b>Quaestio 96<br>Over de bevoegdheid van de menselijke wet </b></a></li>
               <li><a href="liber-2-quaestio-097.html"><b>Quaestio 97<br>Over de verandering van de wetten </b></a></li>
               <li><a href="liber-2-quaestio-098.html"><b>Quaestio 98<br>Over de Oude Wet </b></a></li>
               <li><a href="liber-2-quaestio-099.html"><b>Quaestio 99<br>Over de voorschriften van de Oude Wet </b></a></li>
               <li><a href="liber-2-quaestio-100.html"><b>Quaestio 100<br>Over de zedelijke voorschriften van de Oude Wet </b></a></li>
               <li><a href="liber-2-quaestio-101.html"><b>Quaestio 101<br>Over de ceremonieel-bepalingen op zich zelf </b></a></li>
               <li><a href="liber-2-quaestio-102.html"><b>Quaestio 102<br>Over de redenen der ceremonieel-voorschriften </b></a></li>
               <li><a href="liber-2-quaestio-103.html"><b>Quaestio 103<br>Over den duur der ceremonieel-voorschriften </b></a></li>
               <li><a href="liber-2-quaestio-104.html"><b>Quaestio 104<br>Over de rechtsregels </b></a></li>
               <li><a href="liber-2-quaestio-105.html"><b>Quaestio 105<br>Over het wezen der rechtsregels </b></a></li>
               <li><a href="liber-2-quaestio-106.html"><b>Quaestio 106<br>Over de evangelische wet, die Nieuwe Wet genoemd wordt, op zichzelf beschouwd </b></a></li>
               <li><a href="liber-2-quaestio-107.html"><b>Quaestio 107<br>Over de verhouding van de Nieuwe Wet tot de Oude Wet </b></a></li>
               <li><a href="liber-2-quaestio-108.html"><b>Quaestio 108<br>Over den inhoud van de Nieuwe Wet </b></a></li>
               <li><a href="liber-2-quaestio-109.html"><b>Quaestio 109<br>Over het uiterlijke beginsel der menselijke daden, nl. de Genade van God </b></a></li>
               <li><a href="liber-2-quaestio-110.html"><b>Quaestio 110<br>Over het wezen der Genade Gods </b></a></li>
               <li><a href="liber-2-quaestio-111.html"><b>Quaestio 111<br>Over de verdeling der Genade </b></a></li>
               <li><a href="liber-2-quaestio-112.html"><b>Quaestio 112<br>Over de oorzaak der Genade </b></a></li>
               <li><a href="liber-2-quaestio-113.html"><b>Quaestio 113<br>Over de gevolgen der Genade </b></a></li>
               <li><a href="liber-2-quaestio-114.html"><b>Quaestio 114<br>Over de verdienste, het gevolg van de Genade van bijstand </b></a></li>
            </ul>
         </nav>
         <nav id="nav-ternary">
            <ul class="nav-ternary-grid">
               <li><a data-figure="figure-articulus" href="liber-2-quaestio-081.html#articulus">Prooemium</a></li>
               <li><a data-figure="figure-articulus1" href="liber-2-quaestio-081.html#articulus1">Articulus 1<br></a></li>
               <li><a data-figure="figure-articulus2" href="liber-2-quaestio-081.html#articulus2">Articulus 2<br></a></li>
               <li><a data-figure="figure-articulus3" href="liber-2-quaestio-081.html#articulus3">Articulus 3<br></a></li>
               <li><a data-figure="figure-articulus4" href="liber-2-quaestio-081.html#articulus4">Articulus 4<br></a></li>
               <li><a data-figure="figure-articulus5" href="liber-2-quaestio-081.html#articulus5">Articulus 5<br></a></li>
               <li></li>
            </ul>
         </nav>
         <section class="figure-context" id="articulus">
            <div class="section-content">
               <div class="section-copy">
                  <h1>Prima Secundae. Quaestio 81.<br></h1>
                  <p class="message">Deze Quaestio is niet beschikbaar in Nederlandse vertaling</p>
                  <h2>Prooemium</h2>
                  <figure id="figure-articulus"><script type="text/javascript">document.write(newShape())</script></figure>
                  <p class="latin pr">Deinde considerandum est de causa peccati ex parte hominis. Cum autem homo sit causa
                     peccati alteri homini exterius suggerendo, sicut et Diabolus, habet quendam specialem
                     modum causandi peccatum in alterum per originem. Unde de peccato originali dicendum
                     est. Circa quod tria consideranda occurrunt, primo, de eius traductione; secundo,
                     de eius essentia; tertio, de eius subiecto. Circa primum quaeruntur quinque. Primo,
                     utrum primum peccatum hominis derivetur per originem in posteros. Secundo, utrum omnia
                     alia peccata primi parentis, vel etiam aliorum parentum, per originem in posteros
                     deriventur. Tertio, utrum peccatum originale derivetur ad omnes qui ex Adam per viam
                     seminis generantur. Quarto, utrum derivaretur ad illos qui miraculose ex aliqua parte
                     humani corporis formarentur. Quinto, utrum si femina peccasset, viro non peccante,
                     traduceretur originale peccatum. (Ia-IIae q. 81 pr.)
                  </p>
                  <p class="nl pr">
                     
                     
                  </p>
               </div>
            </div>
         </section>
         <section class="figure-context" id="articulus1">
            <div class="section-content">
               <div class="section-copy">
                  <h2>Articulus 1.<br></h2>
                  <figure id="figure-articulus1"><script type="text/javascript">document.write(newShape())</script></figure>
                  <p class="latin arg">Ad primum sic proceditur. Videtur quod primum peccatum primi parentis non traducatur
                     ad alios per originem. Dicitur enim Ezech. XVIII, filius non portabit iniquitatem
                     patris. Portaret autem, si ab eo iniquitatem traheret. Ergo nullus trahit ab aliquo
                     parentum per originem aliquod peccatum. (Ia-IIae q. 81 a. 1 arg. 1)
                  </p>
                  <p class="nl arg">
                     
                     
                  </p>
                  <p class="latin arg">Praeterea, accidens non traducitur per originem, nisi traducto subiecto, eo quod accidens
                     non transit de subiecto in subiectum. Sed anima rationalis, quae est subiectum culpae,
                     non traducitur per originem, ut in primo ostensum est. Ergo neque aliqua culpa per
                     originem traduci potest. (Ia-IIae q. 81 a. 1 arg. 2)
                  </p>
                  <p class="nl arg">
                     
                     
                  </p>
                  <p class="latin arg">Praeterea, omne illud quod traducitur per originem humanam, causatur ex semine. Sed
                     semen non potest causare peccatum, eo quod caret rationali parte animae, quae sola
                     potest esse causa peccati. Ergo nullum peccatum potest trahi per originem. (Ia-IIae q. 81 a. 1 arg. 3)
                  </p>
                  <p class="nl arg">
                     
                     
                  </p>
                  <p class="latin arg">Praeterea, quod est perfectius in natura, virtuosius est ad agendum. Sed caro perfecta
                     non potest inficere animam sibi unitam, alioquin anima non posset emundari a culpa
                     originali dum est carni unita. Ergo multo minus semen potest inficere animam. (Ia-IIae q. 81 a. 1 arg. 4)
                  </p>
                  <p class="nl arg">
                     
                     
                  </p>
                  <p class="latin arg">Praeterea, philosophus dicit, in III Ethic., quod propter naturam turpes nullus increpat,
                     sed eos qui propter desidiam et negligentiam. Dicuntur autem natura turpes qui habent
                     turpitudinem ex sua origine. Ergo nihil quod est per originem, est increpabile, neque
                     peccatum. (Ia-IIae q. 81 a. 1 arg. 5)
                  </p>
                  <p class="nl arg">
                     
                     
                  </p>
                  <p class="latin sc">Sed contra est quod apostolus dicit, Rom. V, per unum hominem peccatum in hunc mundum
                     intravit. Quod non potest intelligi per modum imitationis, propter hoc quod dicitur
                     Sap. II, invidia Diaboli mors intravit in orbem terrarum. Restat ergo quod per originem
                     a primo homine peccatum in mundo intravit. (Ia-IIae q. 81 a. 1 s. c.)
                  </p>
                  <p class="nl sc">
                     
                     
                  </p>
                  <p class="latin co">Respondeo dicendum quod secundum fidem Catholicam est tenendum quod primum peccatum
                     primi hominis originaliter transit in posteros. Propter quod etiam pueri mox nati
                     deferuntur ad Baptismum, tanquam ab aliqua infectione culpae abluendi. Contrarium
                     autem est haeresis Pelagianae, ut patet per Augustinum in plurimis suis libris. Ad
                     investigandum autem qualiter peccatum primi parentis originaliter possit transire
                     in posteros, diversi diversis viis processerunt. Quidam enim, considerantes quod peccati
                     subiectum est anima rationalis, posuerunt quod cum semine rationalis anima traducatur,
                     ut sic ex infecta anima animae infectae derivari videantur. Alii vero, hoc repudiantes
                     tanquam erroneum, conati sunt ostendere quomodo culpa animae parentis traducitur in
                     prolem, etiam si anima non traducatur, per hoc quod corporis defectus traducuntur
                     a parente in prolem, sicut si leprosus generat leprosum, et podagricus podagricum,
                     propter aliquam corruptionem seminis, licet talis corruptio non dicatur lepra vel
                     podagra. Cum autem corpus sit proportionatum animae, et defectus animae redundent
                     in corpus, et e converso; simili modo dicunt quod culpabilis defectus animae per traductionem
                     seminis in prolem derivatur, quamvis semen actualiter non sit culpae subiectum. Sed
                     omnes huiusmodi viae insufficientes sunt. Quia dato quod aliqui defectus corporales
                     a parente transeant in prolem per originem; et etiam aliqui defectus animae ex consequenti,
                     propter corporis indispositionem, sicut interdum ex fatuis fatui generantur, tamen
                     hoc ipsum quod est ex origine aliquem defectum habere, videtur excludere rationem
                     culpae, de cuius ratione est quod sit voluntaria. Unde etiam posito quod anima rationalis
                     traduceretur, ex hoc ipso quod infectio animae prolis non esset in eius voluntate,
                     amitteret rationem culpae obligantis ad poenam, quia, ut philosophus dicit in III
                     Ethic., nullus improperabit caeco nato, sed magis miserebitur. Et ideo alia via procedendum
                     est, dicendo quod omnes homines qui nascuntur ex Adam, possunt considerari ut unus
                     homo, inquantum conveniunt in natura, quam a primo parente accipiunt; secundum quod
                     in civilibus omnes qui sunt unius communitatis, reputantur quasi unum corpus, et tota
                     communitas quasi unus homo. Porphyrius etiam dicit quod participatione speciei plures
                     homines sunt unus homo. Sic igitur multi homines ex Adam derivati, sunt tanquam multa
                     membra unius corporis. Actus autem unius membri corporalis, puta manus, non est voluntarius
                     voluntate ipsius manus, sed voluntate animae, quae primo movet membra. Unde homicidium
                     quod manus committit, non imputaretur manui ad peccatum, si consideraretur manus secundum
                     se ut divisa a corpore, sed imputatur ei inquantum est aliquid hominis quod movetur
                     a primo principio motivo hominis. Sic igitur inordinatio quae est in isto homine,
                     ex Adam generato, non est voluntaria voluntate ipsius sed voluntate primi parentis,
                     qui movet motione generationis omnes qui ex eius origine derivantur, sicut voluntas
                     animae movet omnia membra ad actum. Unde peccatum quod sic a primo parente in posteros
                     derivatur, dicitur originale, sicut peccatum quod ab anima derivatur ad membra corporis,
                     dicitur actuale. Et sicut peccatum actuale quod per membrum aliquod committitur, non
                     est peccatum illius membri nisi inquantum illud membrum est aliquid ipsius hominis,
                     propter quod vocatur peccatum humanum; ita peccatum originale non est peccatum huius
                     personae, nisi inquantum haec persona recipit naturam a primo parente. Unde et vocatur
                     peccatum naturae; secundum illud Ephes. II, eramus natura filii irae. (Ia-IIae q. 81 a. 1 co.)
                  </p>
                  <p class="nl co">
                     
                     
                  </p>
                  <p class="latin ad">Ad primum ergo dicendum quod filius dicitur non portare peccatum patris, quia non
                     punitur pro peccato patris, nisi sit particeps culpae. Et sic est in proposito, derivatur
                     enim per originem culpa a patre in filium, sicut et peccatum actuale per imitationem. (Ia-IIae q. 81 a. 1 ad 1)
                  </p>
                  <p class="nl ad">
                     
                     
                  </p>
                  <p class="latin ad">Ad secundum dicendum quod, etsi anima non traducatur, quia virtus seminis non potest
                     causare animam rationalem; movet tamen ad ipsam dispositive. Unde per virtutem seminis
                     traducitur humana natura a parente in prolem, et simul cum natura naturae infectio,
                     ex hoc enim fit iste qui nascitur consors culpae primi parentis, quod naturam ab eo
                     sortitur per quandam generativam motionem. (Ia-IIae q. 81 a. 1 ad 2)
                  </p>
                  <p class="nl ad">
                     
                     
                  </p>
                  <p class="latin ad">Ad tertium dicendum quod, etsi culpa non sit actu in semine, est tamen ibi virtute
                     humana natura, quam concomitatur talis culpa. (Ia-IIae q. 81 a. 1 ad 3)
                  </p>
                  <p class="nl ad">
                     
                     
                  </p>
                  <p class="latin ad">Ad quartum dicendum quod semen est principium generationis, quae est proprius actus
                     naturae, eius propagationi deserviens. Et ideo magis inficitur anima per semen quam
                     per carnem iam perfectam, quae iam determinata est ad personam. (Ia-IIae q. 81 a. 1 ad 4)
                  </p>
                  <p class="nl ad">
                     
                     
                  </p>
                  <p class="latin ad">Ad quintum dicendum quod illud quod est per originem, non est increpabile, si consideretur
                     iste qui nascitur secundum se. Sed si consideretur prout refertur ad aliquod principium,
                     sic potest esse ei increpabile, sicut aliquis qui nascitur patitur ignominiam generis
                     ex culpa alicuius progenitorum causatam. (Ia-IIae q. 81 a. 1 ad 5)
                  </p>
                  <p class="nl ad">
                     
                     
                  </p>
               </div>
            </div>
         </section>
         <section class="figure-context" id="articulus2">
            <div class="section-content">
               <div class="section-copy">
                  <h2>Articulus 2.<br></h2>
                  <figure id="figure-articulus2"><script type="text/javascript">document.write(newShape())</script></figure>
                  <p class="latin arg">Ad secundum sic proceditur. Videtur quod etiam alia peccata vel ipsius primi parentis,
                     vel proximorum parentum, traducantur in posteros. Poena enim nunquam debetur nisi
                     culpae. Sed aliqui puniuntur iudicio divino pro peccato proximorum parentum; secundum
                     illud Exod. XX, ego sum Deus Zelotes, visitans iniquitatem patrum in filios, in tertiam
                     et quartam generationem. Iudicio etiam humano, in crimine laesae maiestatis, filii
                     exheredantur pro peccato parentum. Ergo etiam culpa proximorum parentum transit ad
                     posteros. (Ia-IIae q. 81 a. 2 arg. 1)
                  </p>
                  <p class="nl arg">
                     
                     
                  </p>
                  <p class="latin arg">Praeterea, magis potest transferre in alterum id quod habet aliquis a seipso, quam
                     id quod habet ex alio, sicut ignis magis potest calefacere quam aqua calefacta, sed
                     homo transfert in prolem per originem peccatum quod habet ab Adam. Ergo multo magis
                     peccatum quod ipse commisit. (Ia-IIae q. 81 a. 2 arg. 2)
                  </p>
                  <p class="nl arg">
                     
                     
                  </p>
                  <p class="latin arg">Praeterea, ideo contrahimus a primo parente peccatum originale, quia in eo fuimus
                     sicut in principio naturae, quam ipse corrupit. Sed similiter fuimus in proximis parentibus
                     sicut in quibusdam principiis naturae, quae etsi sit corrupta, potest adhuc magis
                     corrumpi per peccatum, secundum illud Apoc. ult., qui in sordibus est, sordescat adhuc.
                     Ergo filii contrahunt peccata proximorum parentum per originem, sicut et primi parentis. (Ia-IIae q. 81 a. 2 arg. 3)
                  </p>
                  <p class="nl arg">
                     
                     
                  </p>
                  <p class="latin sc">Sed contra, bonum est magis diffusivum sui quam malum. Sed merita proximorum parentum
                     non traducuntur ad posteros. Ergo multo minus peccata. (Ia-IIae q. 81 a. 2 s. c.)
                  </p>
                  <p class="nl sc">
                     
                     
                  </p>
                  <p class="latin co">Respondeo dicendum quod Augustinus hanc quaestionem movet in Enchiridio, et insolutam
                     relinquit. Sed si quis diligenter attendit, impossibile est quod aliqua peccata proximorum
                     parentum, vel etiam primi parentis praeter primum, per originem traducantur. Cuius
                     ratio est quia homo generat sibi idem in specie, non autem secundum individuum. Et
                     ideo ea quae directe pertinent ad individuum, sicut personales actus et quae ad eos
                     pertinent, non traducuntur a parentibus in filios, non enim grammaticus traducit in
                     filium scientiam grammaticae, quam proprio studio acquisivit. Sed ea quae pertinent
                     ad naturam speciei, traducuntur a parentibus in filios, nisi sit defectus naturae,
                     sicut oculatus generat oculatum, nisi natura deficiat. Et si natura sit fortis, etiam
                     aliqua accidentia individualia propagantur in filios, pertinentia ad dispositionem
                     naturae, sicut velocitas corporis, bonitas ingenii, et alia huiusmodi, nullo autem
                     modo ea quae sunt pure personalia, ut dictum est. Sicut autem ad personam pertinet
                     aliquid secundum seipsam, et aliquid ex dono gratiae; ita etiam ad naturam potest
                     aliquid pertinere secundum seipsam, scilicet quod causatur ex principiis eius, et
                     aliquid ex dono gratiae. Et hoc modo iustitia originalis, sicut in primo dictum est,
                     erat quoddam donum gratiae toti humanae naturae divinitus collatum in primo parente.
                     Quod quidem primus homo amisit per primum peccatum. Unde sicut illa originalis iustitia
                     traducta fuisset in posteros simul cum natura, ita etiam inordinatio opposita. Sed
                     alia peccata actualia vel primi parentis vel aliorum, non corrumpunt naturam quantum
                     ad id quod naturae est; sed solum quantum ad id quod personae est, idest secundum
                     pronitatem ad actum. Unde alia peccata non traducuntur. (Ia-IIae q. 81 a. 2 co.)
                  </p>
                  <p class="nl co">
                     
                     
                  </p>
                  <p class="latin ad">Ad primum ergo dicendum quod poena spirituali, sicut Augustinus dicit in epistola
                     ad avitum, nunquam puniuntur filii pro parentibus, nisi communicent in culpa, vel
                     per originem vel per imitationem, quia omnes animae immediate sunt Dei, ut dicitur
                     Ezech. XVIII. Sed poena corporali interdum, iudicio divino vel humano, puniuntur filii
                     pro parentibus, inquantum filius est aliquid patris secundum corpus. (Ia-IIae q. 81 a. 2 ad 1)
                  </p>
                  <p class="nl ad">
                     
                     
                  </p>
                  <p class="latin ad">Ad secundum dicendum quod illud quod habet aliquis ex se, magis potest traducere,
                     dummodo sit traducibile. Sed peccata actualia proximorum parentum non sunt traducibilia,
                     quia sunt pure personalia, ut dictum est. (Ia-IIae q. 81 a. 2 ad 2)
                  </p>
                  <p class="nl ad">
                     
                     
                  </p>
                  <p class="latin ad">Ad tertium dicendum quod primum peccatum corrumpit naturam humanam corruptione ad
                     naturam pertinente, alia vero peccata corrumpunt eam corruptione pertinente ad solam
                     personam. (Ia-IIae q. 81 a. 2 ad 3)
                  </p>
                  <p class="nl ad">
                     
                     
                  </p>
               </div>
            </div>
         </section>
         <section class="figure-context" id="articulus3">
            <div class="section-content">
               <div class="section-copy">
                  <h2>Articulus 3.<br></h2>
                  <figure id="figure-articulus3"><script type="text/javascript">document.write(newShape())</script></figure>
                  <p class="latin arg">Ad tertium sic proceditur. Videtur quod peccatum primi parentis non transeat per originem
                     in omnes homines. Mors enim est poena consequens originale peccatum. Sed non omnes
                     qui procedunt seminaliter ex Adam, morientur, illi enim qui vivi reperientur in adventu
                     domini, nunquam morientur, ut videtur per quod dicitur I Thessal. IV, nos qui vivimus,
                     non praeveniemus in adventu domini eos qui dormierunt. Ergo illi non contrahunt originale
                     peccatum. (Ia-IIae q. 81 a. 3 arg. 1)
                  </p>
                  <p class="nl arg">
                     
                     
                  </p>
                  <p class="latin arg">Praeterea, nullus dat alteri quod ipse non habet. Sed homo baptizatus non habet peccatum
                     originale. Ergo non traducit ipsum in prolem. (Ia-IIae q. 81 a. 3 arg. 2)
                  </p>
                  <p class="nl arg">
                     
                     
                  </p>
                  <p class="latin arg">Praeterea, donum Christi est maius quam peccatum Adae, ut apostolus dicit, Rom. V.
                     Sed donum Christi non transit in omnes homines. Ergo nec peccatum Adae. (Ia-IIae q. 81 a. 3 arg. 3)
                  </p>
                  <p class="nl arg">
                     
                     
                  </p>
                  <p class="latin sc">Sed contra est quod apostolus dicit, Rom. V, mors in omnes pertransiit, in quo omnes
                     peccaverunt. (Ia-IIae q. 81 a. 3 s. c.)
                  </p>
                  <p class="nl sc">
                     
                     
                  </p>
                  <p class="latin co">Respondeo dicendum quod secundum fidem Catholicam firmiter est tenendum quod omnes
                     homines, praeter solum Christum, ex Adam derivati, peccatum originale ex eo contrahunt,
                     alioquin non omnes indigerent redemptione quae est per Christum; quod est erroneum.
                     Ratio autem sumi potest ex hoc quod supra dictum est, quod sic ex peccato primi parentis
                     traducitur culpa originalis in posteros, sicut a voluntate animae per motionem membrorum
                     traducitur peccatum actuale ad membra corporis. Manifestum est autem quod peccatum
                     actuale traduci potest ad omnia membra quae nata sunt moveri a voluntate. Unde et
                     culpa originalis traducitur ad omnes illos qui moventur ab Adam motione generationis. (Ia-IIae q. 81 a. 3 co.)
                  </p>
                  <p class="nl co">
                     
                     
                  </p>
                  <p class="latin ad">Ad primum ergo dicendum quod probabilius et communius tenetur quod omnes illi qui
                     in adventu domini reperientur, morientur, et post modicum resurgent, ut in tertio
                     plenius dicetur. Si tamen hoc verum sit quod alii dicunt, quod illi nunquam morientur,
                     sicut Hieronymus narrat diversorum opiniones in quadam epistola ad Minerium, de resurrectione
                     carnis; dicendum est ad argumentum, quod illi etsi non moriantur, est tamen in eis
                     reatus mortis, sed poena aufertur a Deo, qui etiam peccatorum actualium poenas condonare
                     potest. (Ia-IIae q. 81 a. 3 ad 1)
                  </p>
                  <p class="nl ad">
                     
                     
                  </p>
                  <p class="latin ad">Ad secundum dicendum quod peccatum originale per Baptismum aufertur reatu, inquantum
                     anima recuperat gratiam quantum ad mentem. Remanet tamen peccatum originale actu quantum
                     ad fomitem, qui est inordinatio inferiorum partium animae et ipsius corporis, secundum
                     quod homo generat, et non secundum mentem. Et ideo baptizati traducunt peccatum originale,
                     non enim generant inquantum sunt renovati per Baptismum, sed inquantum retinent adhuc
                     aliquid de vetustate primi peccati. (Ia-IIae q. 81 a. 3 ad 2)
                  </p>
                  <p class="nl ad">
                     
                     
                  </p>
                  <p class="latin ad">Ad tertium dicendum quod, sicut peccatum Adae traducitur in omnes qui ab Adam corporaliter
                     generantur, ita gratia Christi traducitur in omnes qui ab eo spiritualiter generantur
                     per fidem et Baptismum, et non solum ad removendam culpam primi parentis, sed etiam
                     ad removendum peccata actualia, et ad introducendum in gloriam. (Ia-IIae q. 81 a. 3 ad 3)
                  </p>
                  <p class="nl ad">
                     
                     
                  </p>
               </div>
            </div>
         </section>
         <section class="figure-context" id="articulus4">
            <div class="section-content">
               <div class="section-copy">
                  <h2>Articulus 4.<br></h2>
                  <figure id="figure-articulus4"><script type="text/javascript">document.write(newShape())</script></figure>
                  <p class="latin arg">Ad quartum sic proceditur. Videtur quod, si aliquis formaretur ex carne humana miraculose,
                     contraheret originale peccatum. Dicit enim quaedam Glossa Gen. IV, quod in lumbis
                     Adae fuit tota posteritas corrupta, quia non est separata prius in loco vitae, sed
                     postea in loco exilii. Sed si aliquis homo sic formaretur sicut dictum est, caro eius
                     separaretur in loco exilii. Ergo contraheret originale peccatum. (Ia-IIae q. 81 a. 4 arg. 1)
                  </p>
                  <p class="nl arg">
                     
                     
                  </p>
                  <p class="latin arg">Praeterea, peccatum originale causatur in nobis inquantum anima inficitur ex carne.
                     Sed caro tota hominis est infecta. Ergo ex quacumque parte carnis homo formaretur,
                     anima eius inficeretur infectione originalis peccati. (Ia-IIae q. 81 a. 4 arg. 2)
                  </p>
                  <p class="nl arg">
                     
                     
                  </p>
                  <p class="latin arg">Praeterea, peccatum originale a primo parente pervenit in omnes, inquantum omnes in
                     eo peccante fuerunt. Sed illi qui ex carne humana formarentur, in Adam fuissent. Ergo
                     peccatum originale contraherent. (Ia-IIae q. 81 a. 4 arg. 3)
                  </p>
                  <p class="nl arg">
                     
                     
                  </p>
                  <p class="latin sc">Sed contra est quia non fuissent in Adam secundum seminalem rationem; quod solum causat
                     traductionem peccati originalis, ut Augustinus dicit, X super Gen. ad Litt. (Ia-IIae q. 81 a. 4 s. c.)
                  </p>
                  <p class="nl sc">
                     
                     
                  </p>
                  <p class="latin co">Respondeo dicendum quod, sicut iam dictum est, peccatum originale a primo parente
                     traducitur in posteros, inquantum moventur ab ipso per generationem, sicut membra
                     moventur ab anima ad peccatum actuale. Non autem est motio ad generationem nisi per
                     virtutem activam in generatione. Unde illi soli peccatum originale contrahunt, qui
                     ab Adam descendunt per virtutem activam in generatione originaliter ab Adam derivatam,
                     quod est secundum seminalem rationem ab eo descendere, nam ratio seminalis nihil aliud
                     est quam vis activa in generatione. Si autem aliquis formaretur virtute divina ex
                     carne humana, manifestum est quod vis activa non derivaretur ab Adam. Unde non contraheret
                     peccatum originale, sicut nec actus manus pertineret ad peccatum humanum, si manus
                     non moveretur a voluntate hominis, sed ab aliquo extrinseco movente. (Ia-IIae q. 81 a. 4 co.)
                  </p>
                  <p class="nl co">
                     
                     
                  </p>
                  <p class="latin ad">Ad primum ergo dicendum quod Adam non fuit in loco exilii nisi post peccatum. Unde
                     non propter locum exilii, sed propter peccatum, traducitur originalis culpa ad eos
                     ad quos activa eius generatio pervenit. (Ia-IIae q. 81 a. 4 ad 1)
                  </p>
                  <p class="nl ad">
                     
                     
                  </p>
                  <p class="latin ad">Ad secundum dicendum quod caro non inficit animam nisi inquantum est principium activum
                     in generatione, ut dictum est. (Ia-IIae q. 81 a. 4 ad 2)
                  </p>
                  <p class="nl ad">
                     
                     
                  </p>
                  <p class="latin ad">Ad tertium dicendum quod ille qui formaretur ex carne humana, fuisset in Adam secundum
                     corpulentam substantiam; sed non secundum seminalem rationem, ut dictum est. Et ideo
                     non contraheret originale peccatum. (Ia-IIae q. 81 a. 4 ad 3)
                  </p>
                  <p class="nl ad">
                     
                     
                  </p>
               </div>
            </div>
         </section>
         <section class="figure-context" id="articulus5">
            <div class="section-content">
               <div class="section-copy">
                  <h2>Articulus 5.<br></h2>
                  <figure id="figure-articulus5"><script type="text/javascript">document.write(newShape())</script></figure>
                  <p class="latin arg">Ad quintum sic proceditur. Videtur quod, si Adam non peccasset, Eva peccante, filii
                     originale peccatum contraherent. Peccatum enim originale a parentibus contrahimus,
                     inquantum in eis fuimus, secundum illud apostoli, Rom. V, in quo omnes peccaverunt.
                     Sed sicut homo praeexistit in patre suo, ita in matre. Ergo ex peccato matris homo
                     peccatum originale contraheret, sicut et ex peccato patris. (Ia-IIae q. 81 a. 5 arg. 1)
                  </p>
                  <p class="nl arg">
                     
                     
                  </p>
                  <p class="latin arg">Praeterea, si Eva peccasset, Adam non peccante, filii passibiles et mortales nascerentur,
                     mater enim dat materiam in generatione, ut dicit philosophus, in II de Generat. Animal.;
                     mors autem, et omnis passibilitas, provenit ex necessitate materiae. Sed passibilitas
                     et necessitas moriendi sunt poena peccati originalis. Ergo, si Eva peccasset, Adam
                     non peccante, filii contraherent originale peccatum. (Ia-IIae q. 81 a. 5 arg. 2)
                  </p>
                  <p class="nl arg">
                     
                     
                  </p>
                  <p class="latin arg">Praeterea, Damascenus dicit, in libro III, quod spiritus sanctus praevenit in virginem,
                     de qua Christus erat absque peccato originali nasciturus, purgans eam. Sed illa purgatio
                     non fuisset necessaria, si infectio originalis peccati non traheretur ex matre. Ergo
                     infectio originalis peccati ex matre trahitur. Et sic, Eva peccante, eius filii peccatum
                     originale contraherent, etiam si Adam non peccasset. (Ia-IIae q. 81 a. 5 arg. 3)
                  </p>
                  <p class="nl arg">
                     
                     
                  </p>
                  <p class="latin sc">Sed contra est quod apostolus dicit, Rom. V, per unum hominem peccatum in hunc mundum
                     intravit. Magis autem fuisset dicendum quod per duos intrasset, cum ambo peccaverint;
                     vel potius per mulierem, quae primo peccavit; si femina peccatum originale in prolem
                     transmitteret. Non ergo peccatum originale derivatur in filios a matre, sed a patre. (Ia-IIae q. 81 a. 5 s. c.)
                  </p>
                  <p class="nl sc">
                     
                     
                  </p>
                  <p class="latin co">Respondeo dicendum quod huius dubitationis solutio ex praemissis apparet. Dictum est
                     enim supra quod peccatum originale a primo parente traducitur inquantum ipse movet
                     ad generationem natorum, unde dictum est quod, si materialiter tantum aliquis ex carne
                     humana generaretur, originale peccatum non contraheret. Manifestum est autem secundum
                     doctrinam philosophorum, quod principium activum in generatione est a patre, materiam
                     autem mater ministrat. Unde peccatum originale non contrahitur a matre, sed a patre.
                     Et secundum hoc, si, Adam non peccante, Eva peccasset, filii originale peccatum non
                     contraherent. E converso autem esset, si Adam peccasset, et Eva non peccasset. (Ia-IIae q. 81 a. 5 co.)
                  </p>
                  <p class="nl co">
                     
                     
                  </p>
                  <p class="latin ad">Ad primum ergo dicendum quod in patre praeexistit filius sicut in principio activo,
                     sed in matre sicut in principio materiali et passivo. Unde non est similis ratio. (Ia-IIae q. 81 a. 5 ad 1)
                  </p>
                  <p class="nl ad">
                     
                     
                  </p>
                  <p class="latin ad">Ad secundum dicendum quod quibusdam videtur quod, Eva peccante, si Adam non peccasset,
                     filii essent immunes a culpa, paterentur tamen necessitatem moriendi, et alias passibilitates
                     provenientes ex necessitate materiae, quam mater ministrat, non sub ratione poenae,
                     sed sicut quosdam naturales defectus. Sed hoc non videtur conveniens. Immortalitas
                     enim et impassibilitas primi status non erat ex conditione materiae, ut in primo dictum
                     est; sed ex originali iustitiae, per quam corpus subdebatur animae, quandiu anima
                     esset subiecta Deo. Defectus autem originalis iustitiae est peccatum originale. Si
                     igitur, Adam non peccante, peccatum originale non transfunderetur in posteros propter
                     peccatum Evae; manifestum est quod in filiis non esset defectus originalis iustitiae.
                     Unde non esset in eis passibilitas vel necessitas moriendi. (Ia-IIae q. 81 a. 5 ad 2)
                  </p>
                  <p class="nl ad">
                     
                     
                  </p>
                  <p class="latin ad">Ad tertium dicendum quod illa purgatio praeveniens in beata virgine, non requirebatur
                     ad auferendum transfusionem originalis peccati, sed quia oportebat ut mater Dei maxima
                     puritate niteret. Non enim est aliquid digne receptaculum Dei, nisi sit mundum; secundum
                     illud Psalmi XCII, domum tuam, domine, decet sanctitudo. (Ia-IIae q. 81 a. 5 ad 3)
                  </p>
                  <p class="nl ad">
                     
                     
                  </p>
               </div>
            </div>
         </section>
      </main>
      <footer>
         <p>Website design based on a project from <a href="https://www.c82.net/">Nicholas Rougeux</a> &nbsp; &nbsp; bluntly adapted by <a href="http://www.gelovenleren.net/">Geloven Leren</a></p> &nbsp; &nbsp; <span id="longs">ſ → s</span></footer>
   </body>
</html>